<p><em>&ldquo;Het socialisme moet gelijktijdig de economische, morele en politieke ontvoogding van het proletariaat nastreven. Het economisch aspect moet evenwel overheersend zijn, want de samentrekking van kapitalen in de handen van &eacute;&eacute;n enkele klasse legt de basis van al de vormen van haar heerschappij.&rdquo;</em><a matTooltip="Charter van Quaregnon, VII" matTooltipPosition="above"> [11] </a></p>
<p>Een ander belangrijk kenmerk is dat <strong>de macht </strong>in de kapitalistische landen zelf<strong> in steeds minder handen geconcentreerd wordt</strong>. Niet alleen op nationaal vlak, maar ook op internationaal vlak. In het oorspronkelijke Roodboek uit 1974 werd gewaarschuwd dat het moment niet veraf meer zou zijn dat enkele tientallen multinationale ondernemingen gans de wereldeconomie zullen beheersen.<a matTooltip="Roodboek, Voor een strijdbaar socialisme, 1974, p. 6." matTooltipPosition="above"> [12] </a> Vandaag kunnen we zeggen dat het inderdaad zover is<strong>: in vele sectoren is er een quasi monopolie, of beheersen vijf &agrave; zes grote bedrijven elk een continent voor hun sector</strong>. Deze bedrijven zorgen er voor dat er van een normale marktwerking geen sprake kan zijn, geen enkele starter kan het nodige kapitaal bij elkaar brengen om op een betekenisvolle wijze te concurreren. Zonder dat zij iemand verantwoording verschuldigd zijn, bepalen deze bedrijven het lot van de mensheid. Zij bepalen wat en hoe er geproduceerd wordt, of iemand al dan niet werk heeft, en of die persoon dus een loon heeft waarmee hij eten kan kopen, de huur of de afbetaling van de lening voor het huis kan betalen, de kinderen naar school kan sturen, ziekenzorg betalen, vervoer kan bekostigen, &hellip; een dergelijke situatie leidt onvermijdelijk naar een verdere uitholling van de democratie. De democratische controle heeft geen werkelijke vat meer op de &eacute;chte beslissingscentra van onze maatschappij, de hoofdkwartieren van deze bedrijven. <strong>We verglijden naar een toestand waarin de democratie louter formeel bestaat en waarbij politici gekocht worden, hetzij met lucratieve postjes na (of zelfs tijdens) hun mandaat, of zoals in de VS rechtstreeks door donaties.</strong></p>
<p>Sommige monopolies zijn er zelfs in geslaagd hele sectoren verticaal te integreren. Hiermee controleren zij producten van bij de &lsquo;bron&rsquo; (grondstoffen) gaande over de verwerking tot de verkoop en zelfs de financiering van de aankoop van hun eigen producten via kredietverstrekking. Om onze beweringen te staven geven wij hieronder een aantal tabellen weer met de grootste bedrijven per sector, hun bezit <a matTooltip="Dit is de totale waarde van bezit van het bedrijf: machines, gebouwen,...maar ook al het geld dat men in de kluis heeft zitten. Kortom, als heel het bedrijf in geld zou worden omgezet en al het geld van de bank wordt afgehaald, komt men op dit bedrag uit." matTooltipPosition="above"> [13] </a>, omzet <a matTooltip="Dit is de totale omzet van het bedrijf, al het geld dat binnenkomt, voor de kosten afgetrokken zijn. Bruto winst dus." matTooltipPosition="above"> [14] </a> en nettowinst <a matTooltip="Dit is wat er overblijft van de omzet na alle kosten (oa ook de toplonen en bonussen voor de bedrijfsleiders, en de dividenden voor de aandeelhouders)" matTooltipPosition="above"> [15] </a> in 2017.</p>
<p><strong>Grootste bedrijven per sector</strong></p>
<img src="assets/images/image39.png">
<p><strong>(<a href="http://fortune.com/global500/list/filtered?industry=Food%20Consumer%20Products">Fortune Global 500: Voedingsindustrie</a>)</strong></p>
<img src="assets/images/image40.png">
<p><strong><a href="http://fortune.com/global500/list/filtered?industry=Computer%20Software">Fortune Global 500: Computer Software</a></strong></p>
<img src="assets/images/image41.png">
<p><strong>(<a href="http://fortune.com/global500/list/filtered?industry=Computers%2C%20Office%20Equipment">Fortune Global 500: Computer en kantoor hardware</a>)</strong></p>
<img src="assets/images/image42.png">
<p><strong>(<a href="http://fortune.com/global500/list/filtered?industry=Household%20and%20Personal%20Products">Fortune Global 500: Huishoudelijke producten</a>)</strong></p>
<img src="assets/images/image43.png">
<p><strong>(<a href="http://fortune.com/global500/list/filtered?industry=Metals">Fortune Global 500: Metaal</a>)</strong></p>
<img src="assets/images/image44.png">
<p><strong>(<a href="http://fortune.com/global500/list/filtered?sector=Telecommunications">Fortune Global 500: Telecom</a>)</strong></p>
<img src="assets/images/image45.png">
<p><strong>(<a href="http://fortune.com/global500/list/filtered?sector=Financials">Fortune Global 500: Financieel</a>)</strong></p>
<p><strong>De economie is meer dan ooit in handen van een steeds kleiner wordende groep bedrijven</strong>. Om onze beweringen te staven geven wij hieronder opnieuw een tabel weer, dit keer over de 25 grootste bedrijven ter wereld (gemeten naar omzet in fiscaal jaar 2017). Zij stellen samen 10,2 miljoen mensen te werk. Ter vergelijking: Belgi&euml; telt naar schatting 11,35 miljoen inwoners. Deze top 25 had in 2017 een gezamenlijk bezit van 9.127 miljard euro, een omzet van 4.310 miljard euro en een nettowinst van 214,6 miljard euro. Ter vergelijking: de wereld had volgens de Wereldbank in 2017 een BBP <a matTooltip="Het bruto binnenlands product (bbp) is de totale geldwaarde van alle in een land geproduceerde finale goederen en diensten gedurende een bepaalde periode (meestal een jaar)." matTooltipPosition="above"> [19] </a> (omzet) van 62.946 miljard euro aan goederen, de EU 13.683 miljard euro en de VS 15.456 miljard euro. Dat wil zeggen dat 25 bedrijven verantwoordelijk zijn voor 6,8% van het BBP van de hele wereld, 27,9% van het Amerikaanse BBP, en 31,5% van het Europees BBP. Japan, na de VS, de EU en China het vierde land op de ranking van BBP, heeft een BBP van 4.099 miljard euro. De grootste 25 bedrijven doen het dus samen beter dan Japan.<a href="https://data.worldbank.org/indicator/NY.GDP.MKTP.CD" matTooltip="Cijfers van de wereldbank" matTooltipPosition="above">[20]</a></p>
<p><strong>Tabel grootste 25 bedrijven ter wereld</strong></p>
<p><strong>(Bedrijven in <strong>vet</strong> zijn overheidsbedrijven.)</strong></p>
<img src="assets/images/image46.png">
<img src="assets/images/image47.png">
<p>Bron cijfers: fortune 500 (<a href="http://fortune.com/global500/">http://fortune.com/global500/</a>)</p>
<p><strong>De wereldeconomie is dus geen vrije markt maar een economie overheerst door priv&eacute;-monopolies.</strong> Om hun winsten te garanderen rekenen de grote bedrijfsleiders blijkbaar zelf niet veel op de zogenaamde vrije markt. In de periode 2009-2015 hebben de 27 lidstaten van de Europese Unie 546,1 miljard euro aan staatssteun gespendeerd. Belgi&euml; gaf in dezelfde periode 12,8 miljard uit.<a href="http://ec.europa.eu/competition/state_aid/scoreboard/index_en.html" matTooltip="Cijfers van de Europese Commissie, State Aid Scoreboard 2016" matTooltipPosition="above">[24]</a> Wat het redden van de banken betreft: Belgi&euml; keurde in de periode 2008-2014 voor 347,8 miljard euro aan maatregelen goed, voornamelijk in garanties voor risicokapitaal. Het gaf daar 89,4 miljard ook effectief van uit in diezelfde periode. De Europese Unie in haar geheel keurde in dezelfde periode 4.966 miljard euro goed aan steunmaatregelen voor de banken, en gaf 1.947 miljard euro effectief uit.<a href="http://ec.europa.eu/competition/state_aid/scoreboard/index_en.html#crisis" matTooltip="Cijfers van de Europese Commissie, State Aid Scoreboard 2016" matTooltipPosition="above">[25]</a></p>
<p>Indien we werkelijk effectieve aanpassingen aan de economie (duurzamer, socialer) willen maken en opnieuw een ontvoogdende progressieve rol in de geschiedenis willen spelen, moeten we als socialisten de macht van dit soort bedrijven aan de kaak stellen, alsook <strong>de enorme transfers van werkenden naar het grootkapitaal.</strong></p>