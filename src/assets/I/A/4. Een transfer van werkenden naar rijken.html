<img src="assets/images/image30.png">
<p><em>&ldquo;Het recht op de vrucht van hand &ndash; en geestesarbeid door individuen of groepen, mag geen andere grondslag hebben dan het sociaal nut en geen ander doel dan elk menselijk wezen de grootst mogelijke vrijheid en welstand waarborgen.&rdquo; </em><a matTooltip="Charter van Quaregnon, II" matTooltipPosition="above"> [36] </a></p>
<p><strong>Het kapitalisme buit de werkenden uit op het niveau van de productie</strong>, zoals bovenstaande cartoon ludiek uitlegt. Zo kan men bijvoorbeeld simpel stellen dat een bediende bij een bank door zijn werk (het verwerken van allerlei verrichtingen) de bank 1.000 euro per dag of 20.000 euro per maand opbrengt. Indien deze bediende goed betaald is krijgt hij op het einde van de maand 2.000 euro mee naar huis. Bruto betekent dit 3.500 euro, terwijl de totale loonkost ongeveer 7.000 euro zal zijn. Dat maakt dat de persoon twee dagen rechtstreeks voor zichzelf werkt, 5 dagen onrechtstreeks voor zichzelf en anderen via de sociale zekerheid, en minstens 13 dagen voor de eigenaars van het bedrijf afhankelijk van de lengte van de maand. De megawinsten moeten natuurlijk ergens vandaan komen niet waar! <strong>Dit is het basismechanisme van het kapitalisme, </strong>en zoals eerder gezegd is het aandeel van de lonen in de totale jaarlijkse koek in dalende lijn.</p>
<p>Wanneer we dan naar de re&euml;le cijfers gaan kijken, zien we dat elke Belg gemiddeld 33.280 euro aan omzet produceerde in 2016.<a href="https://data.worldbank.org/indicator/NY.GDP.PCAP.CD?locations=BE" matTooltip="Cijfers van de wereldbank" matTooltipPosition="above">[37]</a> Dat is 2.773 euro per maand. <strong>Elke </strong><strong><em>werkende</em></strong><strong> Belg produceerde gemiddeld 94.261 euro aan omzet in 2016.</strong><a matTooltip="Wij komen tot dit cijfer door het Belgisch BNP in 2016 (428 miljard euro) te delen door het aantal werkenden in 2016(4,54 miljoen mensen)." matTooltipPosition="above"> [38] </a> Dat is 7.855 euro per maand. Hoeveel van die productiviteit komt er bij de werkenden zelf terecht? Het gemiddeld brutoloon per maand lag in 2015 op 3.445 euro bruto. Het mediaan brutoloon is echter interessanter omdat aan beide uiteinden van de schaal de extremen niet in rekening genomen worden. De modale (niet de gemiddelde!) Belg verdiende 3.095 euro bruto per maand in 2015.<a href="https://statbel.fgov.be/nl/themas/werk-opleiding/lonen-en-arbeidskosten/gemiddelde-bruto-maandlonen" matTooltip="Statbel, Gemiddelde bruto maandlonen" matTooltipPosition="above">[39]</a> Onderstaande tabel <a href="https://bestat.statbel.fgov.be/bestat/crosstable.xhtml?view=a7a748a8-15aa-439e-8664-f024950728d7" matTooltip="Statbel, Gemiddelde bruto maandlonen voor voltijds tewerkgestelde werknemers" matTooltipPosition="above">[40]</a> splitst verder uit per beroepscategorie.</p>
<img src="assets/images/image28.png">
<p><br /><br /></p>
<p>Het meest in het oog springende is dat de groepen niet eens erg van elkaar verschillen, ondanks verwoede pogingen van de rechterzijde om bedienden het gevoel aan te meten dat ze tot een middenklasse behoren die hoger staat dan arbeiders.</p>
<p>Als elke werkende Belg gemiddeld 94.261 euro aan omzet produceerde in 2016, maar er in dat jaar gemiddeld ook 532.381 werklozen waren (11,5% van de werkende bevolking), dan wil dat zeggen dat onze economie afgerond 50,2 miljard euro aan omzet misliep. Met andere woorden, het onvermogen en de onwil van het patronaat om iedereen van werk te voorzien kost de maatschappij handenvol geld. Elke Belg zou 4.421 euro beter af zijn indien we werkloosheid volledig zouden elimineren.</p>
<p>De eerlijkheid gebiedt ons te zeggen dat niet alle werkzoekenden tot het meest productieve segment van de werkende bevolking behoren, om uiteenlopende redenen: door een gebrek aan scholing, een gebrek aan talenkennis, of een mismatch tussen scholing en de behoeften van de arbeidsmarkt, of ook door karakteri&euml;le factoren zoals een gebrek aan geduld of doorzettingsvermogen. Voor die groep moeten we sterk inzetten op de sociale economie, niet als pad naar tewerkstelling in het reguliere circuit, maar als volwaardige economische sector die kan dienen voor het verbeteren van de hele maatschappij. Er is veel maatschappelijk nuttig werk dat kan gedaan worden door deze groep, zoals groenwerk of het herstellen van fietsen. Bovendien biedt dit deze mensen ook een productieve plaats in de samenleving met een volwaardig arbeidscontract.</p>
<p>Helaas is dit onder het kapitalisme nagenoeg onmogelijk omdat het patronaat dan zou kreunen onder stijgende loonkosten: zij willen dat er een arbeidsreserve is zodat iedereen die te duur of te weerbarstig is vervangbaar is, een fenomeen dat we &ldquo;structurele werkloosheid&rdquo; noemen. We moeten durven benoemen dat migratie die georganiseerd wordt door bedrijven hier ook zijn rol speelt: vaak worden jonge hoogopgeleide buitenlanders aangetrokken, niet omdat er geen hoogopgeleide Belgen zijn, maar net omdat deze Belgen het voorhanden zijnde werk niet aan de voorwaarden willen doen die voor het patronaat comfortabel zijn. Op die manier is er een permanente druk op de lonen en arbeidsvoorwaarden. De vraag die wij ons als socialisten moeten stellen is of we niet beter kunnen doen dan deze kapitalistische ineffici&euml;ntie?</p>
<p>Er is echter sinds de tweede helft van de 20ste eeuw ook nog een nieuwe dimensie bijgekomen, namelijk de uitbuiting via consumptie. <strong>De menselijke behoeften bepalen niet wat er geproduceerd wordt</strong>: de vraag bepaalt zeker niet altijd het aanbod. Men gaat kijken wat men winstgevend kan produceren en dat probeert men dan te verkopen: het aanbod bepaalt dus vaak ook de vraag. Dankzij verfijnde reclametechnieken gaat men kunstmatige noden scheppen, noden die de werkenden dwingen de eerder genoemde uitbuiting in de productie te ondergaan. De productieve krachten worden dus niet gebruikt voor de behoeften of lotsverbetering van mens, maatschappij en milieu, maar wel voor de vervaardiging van individuele en grotendeels overbodige consumptiegoederen. <strong>Deze productie garandeert wel een maximale winst aan diegenen die de productiemiddelen bezitten.</strong> De keerzijde hiervan is dat broodnodige collectieve behoeften (onderwijs, ziekenzorg, pensioen, sociale zekerheid, arbeidsduurvermindering, &hellip;) niet bevredigd kunnen worden en als niet essentieel omschreven worden zodat ze afgebouwd of geprivatiseerd kunnen worden. Hierbij moet ook toegevoegd worden dat dit systeem zorgt voor een zinloze verspilling van beschikbare grondstoffen en energiebronnen, en dat de toenemende aftakeling van ons milieu de kwaliteit zelf van ons leven in gevaar dreigt te brengen! We komen hier nog op terug in ons hoofdstuk over de duurzame economie.</p>
<p>Of het nu gaat om het aanleggen van infrastructuur, de bestrijding van de vervuiling, lastenverlagingen, werkloosheid, <strong>de sociale lasten worden in toenemende mate op de gemeenschap afgewenteld</strong>: terwijl de sociale winsten slechts door enkelen worden opgestreken. De gemeenschap heeft geen werkelijke zeggenschap in het economische beleid: dit is niet zo in Belgi&euml;, en dit zal ook zo niet zijn in een onafhankelijk Vlaanderen. Laten we een enkel voorbeeld bekijken, namelijk het aantrekken van een Ford filiaal in Genk, het bekende Ford Genk: de vestiging van een Ford filiaal in Genk was een paradepaardje van de regering Lef&egrave;vre-Spaak (1961-1965, Rooms-Rood). Genk werd uitgekozen vanwege de ligging tussen de andere filialen van Ford in Keulen en Antwerpen, en de hoge arbeidsreserve die in Limburg aanwezig was. Het bedrijf kende een groot verloop van arbeiders: in vijf jaar tijd werden 9000 mensen versleten die het tempo niet aankonden. Survival of the fittest. In theorie was het de bedoeling om de eerder ontslagen mijnwerkers van Zwartberg en Waterschei aan te nemen, maar in de praktijk werden mijnwerkers aangeworven, werd vervolgens de overheidspremie van 900 euro ge&iuml;ncasseerd, en werd de mijnwerker korte tijd later weer ontslagen. Alvorens Ford zou investeren moesten er garanties van sociale vrede komen; in 1962 ondertekenden de bonden een overeenkomst van sociale vrede voor vijf jaar. Ford kreeg ook allerlei andere voordelen: Ford kon de gronden aankopen voor slechts twaalf eurocent per vierkante meter, de gemeente Genk droeg de kosten van de onteigeningen (200.000 euro), en zorgde voor het voorbereiden van de gronden (290.000 euro). De wegen werden verbeterd, uitgebreid en verbreed (2,7 miljoen euro). De lokale overheden zorgden verder ook voor een aansluiting op het spoor, de verlichting, de riolering en het water (1,36 miljoen euro). Ford werd voor vijf jaar vrijgesteld van belastingen (600.000 euro), en de RVA kwam voor 825.000 euro tussen in de opleiding van het personeel. Tenslotte kreeg de multinational voor miljoenen euro&rsquo;s aan staatsgegarandeerde kredieten, wat betekende dat een deel van de interest voor rekening van de overheid was. Het geheel van de kosten toen wordt geschat op 2,5 miljard euro na correctie door inflatie.</p>
<p>Dit verhaal kan voor vele bedrijven herhaald worden en volgt steeds hetzelfde stramien: het is een indicatie van het gevoerde economische beleid voor het aantrekken van multinationals, die ondertussen reeds vertrokken zijn (Ford Genk uit ons voorbeeld sloot de deuren eind 2014) of veel mensen op straat zetten voor herstructureringen, dit alles ondanks de opofferingen die ze van hun werknemers verwacht hebben en zonder ook maar 1 cent terug te betalen van de voordelen die ze genoten. <strong>De graad van subsidi&euml;ring en de uiteindelijke uitkomst van het verhaal plaatst natuurlijk bedenkingen bij het idee dat enkel de priv&eacute; sector voor werkgelegenheid en welvaart kan zorgen</strong>. <a matTooltip="Cijfers uit BREPOELS, J., Wat zoudt gij zonder ‘t werkvolk zijn? Anderhalve eeuw arbeidersstrijd in België deel 2: 1966-1980, p.56." matTooltipPosition="above"> [41] </a></p>
<p>Bedrijven moesten in 2016 14,9 miljard euro aan belastingen betalen, huishoudens 52,6 miljard euro, terwijl de belastingen op vermogen welgeteld 3,3 miljard euro opbrachten.<a href="http://www.nbb.be/belgostat/PublicatieSelectieLinker?LinkID=972000063|910000082&Lang=N" matTooltip="Cijfers van de nationale bank van België" matTooltipPosition="above">[42]</a> Dit is ruwweg 16 keer minder dan gewone gezinnen. Over een transfer gesproken&hellip; niet van Vlaanderen naar Walloni&euml; of van autochtoon naar allochtoon maar van werkenden naar aandeelhouders!</p>
<img src="assets/images/image29.png">