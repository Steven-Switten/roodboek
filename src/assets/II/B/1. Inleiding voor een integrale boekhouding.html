<p><strong>Tabel: broeikasgassen uitstoot per IPCC</strong><a matTooltip="Intergovernmental Panel on Climate Change" matTooltipPosition="above"> [78] </a><strong> sector, EU28, 2014</strong><a href="https://www.eea.europa.eu/data-and-maps/daviz/change-of-co2-eq-emissions-2#tab-chart_4" matTooltip="Europees milieuagentschap, Sectoral greenhouse gas emissions by IPCC sector" matTooltipPosition="above">[79]</a></p>
<img src="assets/images/image11.png">
<p><strong>Tabel: aandeel van de verschillende sectoren in de totale uitstoot in 2016 in Belgi&euml; (%)</strong><a href="http://www.klimaat.be/nl-be/klimaatverandering/belgie/belgische-uitstoot/belangrijkste-sectoren-de-totale-uitstoot
" matTooltip="klimaat.be, De bijdrage van de belangrijkste sectoren in de totale uitstoot en hun evolutie (2016" matTooltipPosition="above">[80]</a></p>
<img src="assets/images/image12.png">
<img src="assets/images/image13.png">
<img src="assets/images/image14.png">
<p><br /><br /><br /></p>
<p><strong>Wat het milieu betreft zijn we nog ver verwijderd van het concept dat de grootste vervuiler betaalt</strong>. Uit bovenstaande gegevens<a href="https://statbel.fgov.be/nl/themas/leefmilieu/economie/overheidsdiensten#figures" matTooltip="Statbel, Overheidsuitgaven voor milieubescherming, volgens hoedanigheid van de overheid (2001-2015)" matTooltipPosition="above">[81]</a> <a href="https://statbel.fgov.be/nl/themas/leefmilieu/economie/uitgaven-voor-milieubescherming#panel-12" matTooltip="Statbel, Totale uitgaven van de winnings- en verwerkende industrie voor milieubescherming (2009-2015)" matTooltipPosition="above">[82]</a> blijkt dat het vooral de industrie is die een belangrijk aandeel van de uitstoot voor zich neemt, terwijl de gezinnen voor een veel kleiner stuk verantwoordelijk zijn. Deze verhouding is zowel Europees als Belgisch te zien. <strong>Toch zijn het niet de bedrijven, maar de overheden, de gewone mensen dus, die de grootste kosten hebben moeten dragen. </strong>We zien dat de grootindustrie in 2015 1 miljard euro uitgeeft aan milieubescherming, en de overheden 3,5 miljard euro. Als we deze cijfers vergelijken met de eerder gegeven omzetcijfers van de 36 grootste Belgische bedrijven, <strong>dan zien we hoe er momenteel extreem weinig gedaan wordt door hen die het meest vervuilen, maar vooral ook door hen die er het meest aan kunnen doen.</strong></p>
<p>Het kapitalisme is wereldwijd voortdurend op zoek naar de goedkoopste grondstoffen en de goedkoopste arbeid. Dat genereert gigantisch veel transportkilometers die doorgaans geen maatschappelijke meerwaarde opleveren. Bieke Purnelle schreef in 2016 in MO:</p>
<p><em>&ldquo;[Moeten we] echt blij worden van dumpingprijzen voor mango&rsquo;s, sinaasappels en boontjes? Hoeveel krijgt de boer voor zijn harde werk? In welke omstandigheden zijn de boontjes in onze winkelkar geoogst? Hoeveel behendige kleine handjes werden er ingezet, handjes die eigenlijk zouden moeten schrijven en rekenen in plaats van bonen te plukken? Welke waanzinnig lange weg hebben die knapperige boontjes afgelegd van het Keniaanse veld naar onze buurtsupermarkt, en hoeveel CO2-uitstoot ging daarmee gepaard?&rdquo;</em><a href=" https://www.mo.be/column/goedkoop-niet-se-een-goede-koop
" matTooltip="De ware kosten van goedkope, verse boontjes uit Kenia" matTooltipPosition="above">[83]</a></p>
<p>Veel van onze &lsquo;goedkope&rsquo; consumptieartikelen zijn helemaal niet goedkoop. Ze worden betaald met analfabetisme en met de uitstoot van CO2. Ze worden betaald door de toekomstige generaties. &nbsp;De vele politici die harde en populistische taal spreken over migratie mogen zich over dit thema eens bezinnen. Een slordig miljard werkende mensen zijn officieel arm, omdat ze uitgebuit worden. Onze fixatie op lage prijzen en hoge winsten leidt tot migratie. In het kielzog van de goedkope boontjes en T-shirts stromen ook tienduizenden economische vluchtelingen naar Europa.</p>
<p>Wat is er rationeel aan het invriezen van garnalen uit de Noordzee om die vervolgens op het vliegtuig naar Marokko te zetten om ze daar te laten pellen en in te pakken en vervolgens terug te vliegen naar Belgische supermarkten? Zo zijn er honderden voorbeelden. Technologie en transportmiddelen worden ingezet in de nooit aflatende race naar de goedkoopste arbeid en de hoogste winst.<strong> De dreigende milieucatastrofe is niet zozeer het gevolg van een consumptiepatroon, maar des te meer van een productiepatroon</strong>. De havens van Antwerpen en Rotterdam, die met elkaar moeten concurreren, breiden zich steeds maar uit en dienen om dat heen en weer gegooi van containers altijd verder op te drijven. Ook een priv&eacute; bedrijf dat produceert met een groen stickertje heeft belang bij steeds sneller draaiende productiecycli en een uitbreiding van haar afzetmarkt. Immers, als de winst niet (vlug genoeg) stijgt zal het ge&iuml;nvesteerde kapitaal met de snelheid van het internet naar een ander deel van de wereld met minder regels gaan, alwaar de winst nog hoger ligt. Dit is dan &ldquo;economisch realisme&rdquo;.</p>
<p>Het oude liberale model van Adam Smith en zijn tijdsgenoten &ndash; wij durven spreken van een oubollig<a matTooltip="Zijn boek, The Wealth of Nations, werd in 1776 gepubliceerd." matTooltipPosition="above"> [84] </a> liberalisme- stamt uit een tijd waarin de economische activiteit naar hedendaagse normen met een vergrootglas moest gezocht worden. Een tijd waarin men dacht dat de grondstoffen onuitputtelijk waren, en de mens slechts een eilandje van beschaving was temidden van een woeste, ongetemde en uitgestrekte natuur. In het begin van de 19e eeuw al had een van de stamvaders van het socialisme, Friedrich Engels, oog voor milieuproblemen veroorzaakt door de industriegebieden in Midden-Engeland en de monoculturen in de Cara&iuml;ben. De eerste groene was dus een &ldquo;sos&rdquo;: <strong>ecologie is onmiskenbaar een deel van de socialistische erfenis. </strong></p>
<p>De milieucatastrofe is niet onafwendbaar alsof het een of andere mythisch-religieuze apocalyps zou zijn, maar we moeten wel nu handelen. Ecologie moet vanaf nu strikt worden ge&iuml;ntegreerd in alle beslissingen. <strong>Onze liberale &ndash;en achterhaalde- economische boekhouding moet een integrale boekhouding worden. Dit kan enkel als we onze economische productie in belangrijke mate gaan plannen. </strong></p>
<p>Er moet dus ook gekeken worden naar de impact van elk product op de mensen<a matTooltip="Vanzelfsprekend houdt dit ook de arbeidsvoorwaarden voor de werkenden in elke productieschakel in" matTooltipPosition="above"> [85] </a>, zowel binnen als buiten de onderneming, naar de impact van elk product voor het (leef)milieu, en naar de impact van elk product op de maatschappelijke welvaart, de voortbrenging van economische en maatschappelijke winst. <strong>Dit impliceert dat we niet langer enkel maar rekening houden met de aandeelhouders, maar wel met de belanghouders, een veel bredere term die afhankelijk van het product of het project op de hele samenleving kan slaan.</strong> Bedrijven moeten dus instaan voor de noden en belangen van de belanghebbenden, en niet alleen voor de winstmaximalisatie voor de aandeelhouders. Bedrijven die zichzelf een zekere ethiek aanmeten in het ondernemen doen dit nu al, maar het is vrijblijvend en ze vullen &nbsp;zelf in wie hun stakeholders zijn, alsook de mate waarmee ze met hen rekening houden. Bovendien moeten ze concurreren op een afzet- en kapitaalmarkt waar de winstmaximalisatie nog steeds de norm is. Op die manier geraken we er niet.</p>