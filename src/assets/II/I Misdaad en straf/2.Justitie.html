<p><span style="font-weight: 400;">De regering-Di Rupo verdubbelde de BTW op advocatenkosten, wat de hulp van een advocaat een stuk duurder maakt. Ondanks die ingevoerde btw blijkt uit een rapport van het Rekenhof dat de regering in de begroting voor 2014 zowat 5,6 miljoen euro heeft bespaard op juridische bijstand. De juridische bijstand dient om justitie ook toegankelijk te maken voor mensen met weinig geld.<a matTooltip="De Morgen, Worden griffiekosten straks verhoogd?, 11/12/2013" matTooltipPosition="above"> [156] </a></span></p>
<p><strong>Een herfinanciering van het systeem van juridische bijstand en een verhoging van de inkomensgrenzen om er recht op te hebben zijn absoluut nodig.</strong><span style="font-weight: 400;"> Het werk van pro-deo advocaten moet geherwaardeerd en correct vergoed worden, maar dat mag dus niet gebeuren ten koste van de toegang tot juridische bijstand. Ook pleiten wij voor het afschaffen van de BTW op advocatenkosten, of toch tenminste een terugbrenging tot 6%. Recht op verdediging is een basisrecht, geen handtas bij Delvaux. &nbsp;</span><strong>Er is een diepgaand debat nodig dat tot doel moet hebben de toegang tot het recht te garanderen, zoals &nbsp;trouwens vereist door de Belgische grondwet.</strong></p>
<p><span style="font-weight: 400;">Justitie kampt al jaren met een personeelstekort. Toch vond de regering Michel het nodig bij haar aantreden om alle overheidsdiensten te laten besparen op personeel: 4 procent in 2015, telkens 2 procent in de drie jaren nadien. Voor Justitie is dat een ramp gebleken.</span></p>
<p><span style="font-weight: 400;">Op 18 maart 2015 al, enkele maanden na het aantreden van de regering Michel, zette minister van justitie Koen Geens de toon bij de presentatie van zijn justitieplan. De minister was duidelijk in zijn voornemen om belastingontduikers, sociale fraudeurs en financi&euml;le delinquenten niet langer naar de gevangenis te sturen. </span><em><span style="font-weight: 400;">"Witteboordencriminelen moeten volgens de minister zelfs nooit meer vervolgd worden</span></em><span style="font-weight: 400;">"<a matTooltip="De Tijd, Minister Geens houdt fraudeurs uit de cel, 19/03/2015." matTooltipPosition="above"> [157] </a></span><span style="font-weight: 400;">, liet hij optekenen in De Tijd. Financi&euml;le strafdossiers zouden geen zaak meer zijn voor het gerecht. Ivo Flachet (PVDA) merkte terecht op dat het justitieplan van de minister wel erg op het lijf geschreven leek te zijn van de cli&euml;nten die de minister vroeger als advocaat verdedigde. Voor wie ons hoofdstuk over fiscaliteit gelezen heeft moet dit zeer wereldvreemd in de oren klinken. Heeft de minister dan geen enkele les getrokken uit de bankencrisis en de schandalen rond LuxLeaks en SwissLeaks? Blijkbaar vindt hij de samenleving voor miljarden oplichten niet meer strafwaardig.</span></p>
<p><span style="font-weight: 400;">Naast de afkoopwet, zijn huzarenstukje waarover we hieronder verder gaan, vond hij het ook nodig om het aantal vrederechters aanzienlijk te verminderen. Verder handhaaft het plan de de BTW op advocatendiensten, een maatregel van de regering Di Rupo. Nochtans is het net vooral die maatregel die de drempel tot justitie verhoogde. </span><strong>Het justitieplan gaat verder in de logica dat justitie een product is en dat de 'gebruiker' ervan de kost moet dragen.</strong></p>
<p><span style="font-weight: 400;">De gevolgen lieten zich raden.</span></p>
<p><span style="font-weight: 400;">De voorzitter van de Nederlandstalige rechtbank van eerste aanleg te Brussel, Alfred Vanwinsen, schetste de algemene situatie in 2016 al als volgt: &ldquo;</span><em><span style="font-weight: 400;">Momenteel ontbreken 18 personeelsleden op 112 zonder zicht op onmiddellijke verbetering van deze toestand. De toestand van de lokalen van de correctionele griffie is erbarmelijk. Op 1 april van dit jaar &ndash; en dit is geen grap &ndash; heeft zich een arbeidsongeval voorgedaan doordat de rekken het letterlijk begaven onder het gewicht. De beloftes voor nieuwe, aangepaste lokalen worden sinds meer dan twee jaar niet nagekomen. Ondanks onze vraag sinds 2013 om in &eacute;&eacute;n gebouw gehuisvest te zijn, zitten onze diensten verspreid over vier verschillende gebouwen. Voor de uitoefening van de bevoegdheid inzake de internering, die op 1 oktober 2016 naar de rechtbank wordt overgeheveld, zijn noch personeel, noch informatica, noch lokalen op dit moment beschikbaar of voorzien. Ten slotte is er een nijpend tekort aan informaticamiddelen, zowel voor wat de hardware als de verdere ontwikkeling en uitbouw van software betreft.</span></em><span style="font-weight: 400;">&rdquo;<a matTooltip="De Standaard, Brusselse Nederlandstalige rechtbank van eerste aanleg sluit zich aan bij acties magistraten, 06/06/2016." matTooltipPosition="above"> [158] </a></span></p>
<p><span style="font-weight: 400;">Ook Jean de Codt, de eerste voorzitter van het Hof van Cassatie, sprak scherpe taal: </span><em><span style="font-weight: 400;">&ldquo;Welk respect verdient een staat die beknibbelt op zijn meest archa&iuml;sche functie, namelijk recht spreken? Die staat is niet langer een rechtsstaat, maar een schurkenstaat.&ldquo; </span></em><span style="font-weight: 400;">Dat het aantal geschillen toeneemt en er steeds minder gerechtelijk personeel is, maakt volgens de Codt dat de toegang tot de rechter - een mensenrecht - niet langer gegarandeerd dreigt te zijn. Belgi&euml; kan een internationale veroordeling oplopen op het vlak van eerlijke rechtsbedeling en de redelijke termijn, maar ook voor de &ldquo;barslechte detentievoorwaarden&rdquo; in de gevangenissen.<a matTooltip="Het Nieuwsblad, Besparingen Justitie dreigen BelgiÃ« op niveau schurkenstaat te brengen,  15/05/2016." matTooltipPosition="above"> [159] </a></span></p>
<p><span style="font-weight: 400;">20 maart 2018 volgde een nieuw signaal van het veld: voor het Justitiepaleis in Brussel protesteerden enkele honderden magistraten tegen de besparingen bij justitie. Volgens hen zijn heel wat gerechtsgebouwen er slecht aan toe, laat de informatisering op zich wachten en er is onder meer ook een groot personeelstekort.</span></p>
<p><span style="font-weight: 400;">"</span><em><span style="font-weight: 400;">De wet bepaalt onze kaders maar de regering overtreedt die wet al jaren met de glimlach</span></em><span style="font-weight: 400;">", zegt Manuela Cadelli van de Association Syndicale des Magistrats. "</span><em><span style="font-weight: 400;">In sommige regio's bedraagt de personeelsbezetting zelfs geen 80 procent van wat het kader hoort te zijn, of zelfs minder. Het parket van Luxemburg, dat nu onder vuur ligt in het Veviba-schandaal, telt 11 magistraten terwijl dat er 20 zouden moeten zijn. Hoe kan het dan naar behoren werken? Hoe wil men dat justitie ingewikkelde financieel-economische fraude opspoort en vervolgt als daar geen magistraten voor zijn?</span></em><span style="font-weight: 400;">"</span></p>
<p><span style="font-weight: 400;">"</span><em><span style="font-weight: 400;">En dan voorziet de regering voor 2019 een bijkomende besparing van 2 procent</span></em><span style="font-weight: 400;">", gaat Manuela Cadelli verder. "</span><em><span style="font-weight: 400;">Wij dringen er daarentegen op aan dat de regering de voorstellen volgt die het College van Hoven en Rechtbanken heeft gedaan in haar Blauwdruk voor een verzelfstandigd beheer. Dat was een politiek matuur voorstel om de financiering te organiseren volgens de echte noden. De onderhandelingen daarover liggen echter al maanden, zo niet jaren stil.</span></em><span style="font-weight: 400;">"<a matTooltip="VRT NWS, Magistraten protesteren tegen besparingen justitie, 20/03/2018." matTooltipPosition="above"> [160] </a></span></p>
<p><span style="font-weight: 400;">Ook bij de cipiers in het gevangeniswezen is er een schrijnend personeelstekort. Nochtans ging dat aangepakt worden. Het was een van de concrete afspraken tussen de cipiersbonden en minister van Justitie Koen Geens na een lange en uitputtende staking in 2016. Er zouden, na een aanwervingsstop van zes jaar, opnieuw cipiers worden aangeworven. Uiteindelijk werd van de meer dan 10 000 kandidaten eind 2016 een fractie aangeworven.<a matTooltip="De Morgen, Schrijnend tekort aan cipiers in Belgische gevangenissen: "Uitstroom groter dan instroom", 06/01/2017." matTooltipPosition="above"> [161] </a></span></p>
<p><span style="font-weight: 400;">Eind 2017 nog luidde Filip Dudal van de ACV Openbare Diensten de alarmbel over de besparingen in de gevangenissen: &ldquo;</span><em><span style="font-weight: 400;">In de gevangenissen is 10 procent bespaard op personeel, 20 procent op werkingsmiddelen. Dat laat zich nu voelen. Het personeel heeft gemiddeld 64 verlofdagen staan, er is geen geld voor nieuwe uniformen en vacatures voor nieuw personeel, onder meer verplegers, geraken maar niet ingevuld omdat de procedures tergend traag verlopen. De malaise is zeer groot, in de Leuvense hulpgevangenis werd daarom al een alarmbelprocedure ingediend</span></em><span style="font-weight: 400;">&rdquo;, aldus Dudal. &ldquo;</span><em><span style="font-weight: 400;">Fouilles en celonderzoeken dienen er met de blote hand te gebeuren, want er is een tekort aan latexhandschoenen. Het personeel heeft wel snijwerende handschoenen, maar die dienen daar niet voor.</span></em><span style="font-weight: 400;">&rdquo;[...]&ldquo;</span><em><span style="font-weight: 400;">In sommige inrichtingen is er zelfs tekort aan toiletpapier, zeep en handdoeken voor het personeel. Na een fouillering, veelal met de blote hand, kunnen de handen er zelfs niet deftig worden gewassen. Het personeel kan natuurlijk nog altijd de handen afdrogen aan de broek, maar zelfs de kledij wordt al een hele tijd niet meer geleverd...</span></em><span style="font-weight: 400;">&rdquo;<a matTooltip="Het Nieuwsblad, Cipiers slaken noodkreet over gebrek aan middelen, 11/10/2017." matTooltipPosition="above"> [162] </a></span></p>
<p><span style="font-weight: 400;">Hoeft het te verbazen dat er er in februari en juni 2018 zware stakingen onder de cipiers uitbraken omwille van de hoge werkdruk, maar ook als reactie op het doorduwen doorduwen van minister Geens voor het invoeren van een minimale dienstverlening in plaats van justitie van voldoende middelen te voorzien?</span></p>
<p><strong>De situatie bij justitie is onhoudbaar geworden</strong><span style="font-weight: 400;">: voor de gevangenen, die geconfronteerd worden met barslechte detentievoorwaarden. Voor de cipiers die in lamentabele omstandigheden moeten werken. Voor rechtzoekenden, die jaren moeten wachten op een uitspraak. Voor rechters, die met onmogelijk verouderd materiaal moeten werken. Voor griffiers, die met te weinig zijn om de dienst te verzekeren. </span><strong>Hoeft het te verwonderen dat de burger al lang het geloof in justitie heeft opgegeven? </strong><span style="font-weight: 400;">De bevindingen in een bevraging in 2016, uitgevoerd in opdracht van de KU Leuven en Wolters Kluwer, wijzen op een blijvende kloof tussen gerecht en burger. Meer dan tweeduizend Belgen, onder wie ook advocaten en magistraten, werden naar hun visie gevraagd over Justitie</span><strong>. </strong><span style="font-weight: 400;">Zes op de tien Belgen hebben het gevoel dat rechters niet altijd op dezelfde manier oordelen. Vier op de tien advocaten geven hen gelijk.<a matTooltip="De Standaard, Burger wantrouwt justitie, 15/09/2016." matTooltipPosition="above"> [163] </a></span></p>