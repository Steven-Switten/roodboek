<p><em>&ldquo;Op economisch gebied moet de bevrijding der arbeiders tot doel hebben zich van een vrij en kosteloos
        gebruik van alle productiemiddelen te verzekeren. Dit doel kan slechts bereikt worden in een maatschappij waar
        de collectieve arbeid meer en meer de plaats inneemt van de individuele arbeid, dat is, door de collectieve
        toe-eigening van de natuurlijke rijkdommen en van de productiemiddelen.&rdquo;</em><a matTooltip="Charter van Quaregnon, V"
        matTooltipPosition="above"> [26] </a></p>
<p><strong>Ook in eigen land blijft de zeer ongelijke verdeling van de rijkdom een belangrijk kenmerk van het
        kapitalisme.</strong> Aan de hand van de macro-economische databank van de Europese Commissie Ameco <a href="http://ec.europa.eu/economy_finance/ameco/user/serie/SelectSerie.cfm"
        matTooltip="tabellen 6.1 en 7.1 van de AMECO databank" matTooltipPosition="above">[27]</a> kunnen we de totale
    loonmassa in Belgi&euml; vergelijken met het BBP van Belgi&euml;. Zo komen we tot de grafiek hieronder die een
    interessant historisch overzicht geeft van de evolutie van de lonen als deel van de totale koek. Niet toevallig
    loopt deze evolutie samen met de evolutie van het dominante politiek-economisch denken: we zien vanaf 1960 (41,47%)
    tot 1980 (55,12%) een sterke stijging van het aandeel van de lonen in het BBP, en dit valt samen met de hoogdagen
    van het Keynesianisme <a matTooltip="Het Keynesianisme is een economische school die gebaseerd is op de ideeën van John Maynard Keynes (1883-1946). In The General Theory of Employment stelde Keynes dat overheidsinvesteringen noodzakelijk waren voor het behoud van volledige werkgelegenheid. Vooral in tijden van recessie had de markteconomie sturing vanuit de overheid nodig om de economie aan te zwengelen. Investeringen stimuleerden de vraag en het uitgavenpatroon van de consument wat de economie volgens Keynes stimuleerde. De overheid moet dus tussenkomen in de economie door bijvoorbeeld een herstelbeleid te organiseren. De keynesianen verkiezen een beleid dat gericht is op het behoud van arbeid, eerder dan een beleid dat probeert de inflatie te bedwingen. Aangezien de markt er niet in slaagt economisch optimaal te worden, moet de Staat optreden op de markt zodat deze tot bepaalde evenwichten kan komen (zoals volledige tewerkstelling, bijvoorbeeld). De keynesianen betwijfelen sterk dat de markten zelfregulerend zijn. "
        matTooltipPosition="above"> [28] </a>. In de jaren 80 volgt een scherpe daling onder invloed van een reeks
    rechtse regeringen die het neoliberalisme van een Thatcher en Reagan ook in Belgi&euml; toepasten: in 1980
    bedroegen de lonen nog 55,12% van het nationale inkomen, in 1989 was dit aandeel gezakt tot 49%. Sindsdien zijn we
    rond de 50% blijven schommelen: &nbsp;in 2013 was het aandeel nog 51,57%, in 2017 zakten we tot 48,86%. De
    prognoses voor 2018 en 2019 plaatsen het aandeel van de lonen op 48,26%, het laagste getal sinds 1989.</p>
<p>Dit wil zeggen dat de helft van het verdiende geld in dit land uit andere bronnen dan betaald werk komt. <a
        matTooltip="Het BBP is de totale output van een land en bestaat naast de handelsbalans (export – import) ook uit de productie van consumptiegoederen en kapitaalgoederen door de private sector en door de overheid. In het geval van de overheid spreken we hier van overheidsbestedingen. Dit is niet hetzelfde als overheidsuitgaven waar bijvoorbeeld ook uitkeringen in zitten. Bij bestedingen staat productie tegenover de betaling; overheidsuitgaven is een breder begrip, het gaat hier om overheidsbestedingen én overdrachtsinkomens. "
        matTooltipPosition="above"> [29] </a> <strong>We zijn met zijn allen dus minder gaan verdienen </strong>ten
    opzichte van &ldquo;het totaal verdiende geld&rdquo; in Belgi&euml;<strong>. </strong>Dit alles ondanks de talloze
    acties van de linkse partijen en vooral de vakbonden. We spreken dan nog niet over de groep werklozen of de vierde
    wereld, diegenen die zelfs helemaal niet in het productieproces zijn ingeschakeld en vaak in abjecte armoede leven
    anno 2018.</p>
<img src="assets/images/image8.png">
<p><strong>Ook aan de uitbuiting van de werkenden zelf werd geen einde gemaakt</strong>: de zwaarste taken worden op
    gastarbeiders afgewenteld, op mensen die verplicht geactiveerd worden, het werktempo en de arbeidsdruk nemen steeds
    maar toe, de pensioenleeftijd gaat omhoog, brugpensioen wordt afgebouwd, de werkweek wordt langer,&hellip; naarmate
    het onderwijsniveau van de werkende bevolking stijgt vervreemden mensen steeds meer en meer van zinloos werk dat
    slechts tot verveling en afstomping leidt, terwijl interessante en creatieve jobs die bijgekomen zijn voor hoger
    opgeleiden vaak leiden tot een gebrek aan persoonlijke tijd voor de persoon in kwestie.</p>
<p>Een pertinente vraag die de socialistische partij zich dient te stellen, en die inderdaad als dooddoener vaak
    gesteld wordt: <strong>is er dan geen geld in Belgi&euml; voor sociale eisen?</strong> Laat ons ook eens een tabel
    opstellen voor de grootste Belgische bedrijven <a matTooltip="Hiermee bedoelen we bedrijven die hun hoofdzetel in België hebben."
        matTooltipPosition="above"> [30] </a> naar omzet in 2017. Uit een onderzoek van De Tijd <a matTooltip="De Tijd, Belgische miljardenbedrijven, er zijn er meer dan u denkt, 13/05/2017."
        matTooltipPosition="above"> [31] </a>, niet de meest socialistisch gezinde krant van het land, telt Belgi&euml;
    36 bedrijven met meer dan 1 miljard euro omzet. Samen hadden ze in 2016 een omzet van 144 miljard euro.</p>
<img src="assets/images/image27.png">
<p><strong>De impact van die selecte groep van 36 is niet te onderschatten, </strong>niet alleen economisch maar ook
    politiek: het komt maar al te vaak voor dat er (ex-)politici in een raad van bestuur zetelen of dineren met
    vertegenwoordigers van dit soort bedrijven. Des te schrijnender wordt het wanneer het om partijgenoten gaat, maar
    op een zuivere politieke cultuur komen we later terug.</p>
<p>In 2016, het laatste jaar waar we op moment van schrijven data van vonden, had Belgi&euml; naar schatting een BBP
    van 428 miljard euro. <a href="https://data.oecd.org/gdp/gross-domestic-product-gdp.htm" matTooltip="Cijfers van het OECD"
        matTooltipPosition="above">[32]</a> De top 36 had een gezamenlijke omzet van 144 miljard euro. Dat wil zeggen
    dat de top 36 voor maar liefst 33,6% van het BBP verantwoordelijk is! In 2016 waren er in Belgi&euml; in totaal
    4.540.566 mensen <a href="https://statbel.fgov.be/nl/themas/werk-opleiding/arbeidsmarkt/werkgelegenheid-en-werkloosheid"
        matTooltip="Statbel, werkgelegenheid en werkloosheid" matTooltipPosition="above">[33]</a> effectief aan het
    werk. Dat wil dus zeggen dat deze bedrijven samen met 546.000 mensen het equivalent van iets meer dan 12% van de
    Belgische werkende bevolking aan het werk stelt indien alle werknemers Belgen zouden zijn. In de praktijk stellen
    ze tussen de 88.853 en de 102.753 Belgen aan het werk, of tussen de 2 en 2,3% van de Belgische werkende bevolking.</p>
<p>Buiten elke categorie met bijna viermaal zoveel omzet dan de tweede op de lijst is AB-Inbev dat na een reeks
    overnames de wereldwijde bierproductie en -distributie domineert: 1/3de van het bier wereldwijd wordt door AB-Inbev
    geproduceerd. Ook dit is een goed voorbeeld van de illusie van een vrije markt in een sector die vele Belgen goed
    kennen. Verder op de lijst zien we de usual suspects die al decennialang miljardenbedrijven zijn, en het oude
    Belgische kapitaal, de 1%&rsquo;ers in de Belgische economie, vertegenwoordigen: families als Bekaert, Van Damme,
    de Spoelberch en de M&eacute;vius (AB InBev), Colruyt, Janssen (Solvay, UCB).</p>
<p>De sterkste negen groeiers werden de voorbije tien jaar minstens dubbel zo groot (Katoen Natie, VPK Packaging).
    Sommigen werden drie keer groter (De Persgroep, Telenet). De groeicijfers staan in contrast met de klaagzang die in
    Belgi&euml; regelmatig weerklinkt aan werkgeverszijde, terwijl pakweg Katoen Natie toch berucht is om zijn
    superflexibele arbeidsregeling en onfrisse praktijken die blootgelegd werden door Karel Van Bever nadat hij er
    negen maanden undercover had gewerkt. <a matTooltip="Karel van Bever, Dokter in overall, 2008." matTooltipPosition="above">
        [34] </a> Bovendien ontvangt het bedrijf van Fernand Huts (die zichzelf graag als filantroop ziet) jaarlijks 13
    miljoen euro aan subsidies voor zonnepanelen terwijl de jaarlijkse elektriciteitsfactuur voor een gemiddeld gezin
    met 417 euro gestegen is.</p>
<p>De Persgroep is bijna volledig in handen van de familie Van Thillo en concentreert na een reeks overnames onder
    andere Het Laatste Nieuws, De Morgen en VTM samen in een enkel bedrijf. Samen met concurrent Mediahuis heeft De
    Persgroep zo goed als alle Vlaamse kranten in portefeuille. Op deze ongezonde mediaconcentratie &agrave; la
    Berlusconi komen we later nog terug.</p>
<p>E&eacute;n cijfer spreekt boekdelen: 69 procent van de Belgische miljardenondernemingen zijn <strong>familiebedrijven</strong>.
    Bijna alle niet-beursgenoteerde miljardenbedrijven zijn voor 100 procent in handen van &eacute;&eacute;n familie.
    De familie Emsens is via twee takken eigenaar van drie giganten: de nog steeds door asbestschandalen geteisterde
    bouwmaterialengroep Etex, de buizenproducent Aliaxis, die daarvan afgesplitst werd, en Sibelco. De drie zijn samen
    goed voor een omzet van 8,5 miljard euro.</p>
<p>Dat die 100 procent-familiebedrijven nogal gesteld zijn op discretie en een leven buiten de spotlights - zelf noemen
    ze het liever &lsquo;bescheidenheid&rsquo; - valt af te leiden uit het feit dat ze hun activiteiten het liefst in
    de fiscale luwte van een Luxemburgse holding onderbrengen. U zult de jaarrekening van Jan De Nul, Ravago, Carmeuse,
    Katoen Natie en Cobelfret niet in de databank van de Nationale Bank terugvinden. De burger kan immers moeilijk
    verwachten dat deze families aan hetzelfde tarief zouden belast worden als henzelf.</p>
<p>Laat ons nu even een aanname maken, en dat er van voornoemde omzet 10% nettowinst overblijft, het geld dat
    overblijft na de uitbetaling van dividenden, bonussen en toplonen: 14,4 miljard euro per jaar. Gezien de enorme
    sommen geld die door de Panama Papers en Luxleaks in de belastingparadijzen zijn teruggevonden is dit eerder een
    conservatieve schatting, maar u begrijpt dat de rijken het al zo moeilijk hebben. Dat zou willen zeggen dat de
    afgelopen 5 jaar door de 36 grootste bedrijven voor 72 miljard euro nettowinst is gemaakt. Dan nemen we de
    dividenden, bonussen en toplonen nog niet eens op in onze oefening, want nettowinst is wat overblijft <strong>na</strong>
    de uitbetaling van die bedragen. <strong>We komen dus uit op 14,4 miljard euro per jaar. </strong></p>
<p>We herhalen: het gaat hier enkel om de top 36 van de bedrijven met hoofdzetel in Belgi&euml; gemeten naar omzet, dus
    niet multinationals met een filiaal hier, en ook niet de andere 642 094 Belgische bedrijven. <a href="https://statbel.fgov.be/nl/themas/ondernemingen/demografie-van-ondernemingen#figures"
        matTooltip="Statbel, demografie van ondernemingen. Wanneer we enkel bedrijven met minstens 1 werknemer tellen komen we uit op 186 080 bedrijven, wanneer we enkel bedrijven met 10 of meer werknemers tellen komen we uit op 30 643 bedrijven."
        matTooltipPosition="above">[35]</a> Wat is er mogelijk als pakweg de 1% rijkste bedrijven eerlijk belast zouden
    worden? De 10%? Wat als ze allemaal eerlijk zouden belast worden op een progressieve manier? Het zijn deze giganten
    die samen met de multinationals oneerlijk concurreren met de kmo&rsquo;s op fiscaal vlak.</p>
<p>Ter vergelijking: volgens de Nationale Bank had Belgi&euml; in 2016 214,6 miljard euro aan ontvangsten (voornamelijk
    belastingen, waarvan de volle 3,3 miljard kapitaalsbelastingen en 14,9 miljard vennootschapsbelasting) en 225,1
    miljard euro aan uitgaven (voornamelijk de sociale zekerheid met als uitschieters 29,1 miljard voor de
    ziekteverzekering en 44 miljard voor de pensioenen). <strong>Het structurele overheidstekort in 2016 bedroeg dus
        14,8 miljard euro.</strong></p>
<p>Het wordt stilaan duidelijk waarom de rechterzijde nooit de concrete bedragen noemt waarover het gaat, maar enkel
    maar herhaalt dat &ldquo;de pensioenen&rdquo; &ldquo;onbetaalbaar zijn&rdquo;.</p>
<p>Het wordt tijd dat wij als socialisten die oude maar erg passende slogan van onder het stof halen: <strong>haal het
        geld waar het zit!</strong></p>
<p>Opnieuw herhalen we wat we eerder zeiden, maar deze keer voor het Belgische niveau: indien we werkelijk effectieve
    aanpassingen aan de economie (duurzamer, socialer) willen maken en opnieuw een ontvoogdende progressieve rol in de
    geschiedenis willen spelen, moeten we als socialisten de macht van dit soort bedrijven aan de kaak stellen en hen
    laten bijdragen aan de maatschappij waar ze zelf klaarblijkelijk zoveel profijt uit halen.</p>