<img src="assets/images/image37.png">
<p>Volgens de statistieken van de federale politie waren er in 2017 860.604 misdrijven in heel Belgi&euml;. 16,9%
    daarvan vonden plaats in Brussel, 34,6% in Walloni&euml; en 48,5% in Vlaanderen. Hoewel we in het totaal een daling
    zien is deze daling ongelijk verdeeld: de categorie&euml;n &ldquo;diefstal en afpersing&rdquo;,
    &nbsp;&ldquo;beschadigen van eigendom&rdquo; en &ldquo;bedrog&rdquo; kenden een daling tussen 2000 en 2017, maar de
    categorie&euml;n &ldquo;drugs&rdquo; en &ldquo;misdrijven tegen lichamelijke integriteit&rdquo; kenden een
    stijging. <a href="http://www.stat.policefederale.be/criminaliteitsstatistieken/interactief/tabel-per-hoofdcategorie-misdrijven/"
        matTooltip="Federale Politie, Criminaliteitsstatistieken" matTooltipPosition="above">[146]</a></p>
<p>Vanuit de politiek wordt vaak geopperd dat deze daling er gekomen is omdat we in verhouding tot onze buurlanden meer
    politiemensen zouden hebben, waarbij ze zich vermoedelijk baseren op een studie van tien jaar geleden die
    ondertussen hopeloos achterhaald is: de laatste cijfers van Eurostat in de tabel &ldquo;police officers&rdquo; <a
        href="http://appsso.eurostat.ec.europa.eu/nui/show.do?dataset=crim_plce&lang=en" matTooltip="Eurostat, police officers"
        matTooltipPosition="above">[147]</a> dateren van 2007 en spreken over 38.718 agenten, lokaal en federaal samen.</p>
<img src="assets/images/image38.png">
<p>Voor meer recente cijfers moeten we bij de politievakbond VSOA politie zijn. Na een bevraging bij de korpsen over
    het aantal operationele politiemensen komen zij voor 2017 tot de cijfers hierboven, 37.840 agenten. Na vergelijking
    met de ons omringende landen blijkt net dat Belgi&euml; proportioneel minder politiemensen telt in verhouding tot
    het bevolkingsaantal.<a matTooltip="De Standaard, Belgische politie kleiner dan in buurlanden, 23/05/2017."
        matTooltipPosition="above"> [148] </a><a href="https://vsoa-pol.be/wp-content/uploads/2017/06/170608-Effectieven.doc"
        matTooltip="Persmededeling VSOA, België telt niet meer maar minder politiemensen dan onze buurlanden, 08/06/2017"
        matTooltipPosition="above">[149]</a> &ldquo;<em>Bij de politiehervorming in 2001 werd er inderdaad
        ge&iuml;nvesteerd, maar nadien is het enkel maar bergaf gegaan</em>&rdquo;, aldus Vincent Houssin,
    vicevoorzitter van VSOA-politie. &ldquo;<em>We stellen bovendien vast dat in het buitenland volop een
        inhaalbeweging werd gedaan, en er recent werd beslist om het aantal manschappen nog verder op te trekken. Dat
        zal het verschil met ons land enkel vergroten. Stellen dat er hier meer ge&iuml;nvesteerd werd in mensen en
        middelen, en dat we meer manschappen zouden hebben dan in de ons omringende landen, is de bevolking iets
        wijsmaken.</em>&rdquo;</p>
<p>Uit bovenstaande tabel blijkt dat om ons op gelijke hoogte te brengen met de huidige situatie in Duitsland we ruim
    1.500 bijkomende politieagenten zouden nodig hebben. Om ons op gelijke hoogte te brengen met Nederland zouden dat
    er zelfs bijna 1.900 zijn.</p>
<p>Sedert 2008, het aanvangsjaar van de crisis, heeft de politieke overheid zodanig bespaard - &nbsp;door o.a. geen
    rekening te houden met de uitstroom, met als enig doel een budgettaire marge te cre&euml;ren &ndash; dat er in alle
    eenheden grote tekorten zijn. Alleen bij de Federale Politie al ontbreken er zo&rsquo;n 2500 personeelsleden, aldus
    de politievakbond. Elke keer wanneer er bijvoorbeeld een Navo top of een ander groot evenement is moeten lokale
    zones vanuit heel Belgi&euml; capaciteit sturen naar de hoofdstad. Er is niet alleen een personeelstekort, ook
    budgettair werd al in 2014 aan de alarmbel getrokken: volgens toenmalig commissaris-generaal Catherine De Bolle had
    de federale politie minstens 22 miljoen euro te weinig om haar agenten te betalen.<a matTooltip="De Standaard, Geld federale politie is op, 03/09/2014"
        matTooltipPosition="above"> [150] </a></p>
<p>De regering Di Rupo heeft slechts in haar laatste jaar, 2014, een extra inspanning geleverd door 1400
    personeelsleden aan te werven, net genoeg om de uitstroom te stoppen. De regering Michel deed in haar eerste jaar,
    2015, slechts 800 aanwervingen. Het resultaat is dat de (povere) inspanningen van Di Rupo weer teniet werden
    gedaan. &nbsp;In 2016 volgden weer extra aanwervingen,1600 rekruten, maar nadien ging het weer de foute kant op
    onder de regering Michel, toch gevormd met partijen die voor &ldquo;law and order&rdquo; gaan.</p>
<p>De Tijd berichtte dat er begin 2017 een personeelstekort van 1.768 politiemensen was. Sinds zijn aantreden als
    minister van Binnenlandse Zaken beloofde Jan Jambon (N-VA) steevast meer politiemensen te zullen aanwerven. Bij de
    federale politie zouden er 1.200 mensen &lsquo;netto&rsquo; bijkomen tegen het einde van de legislatuur in 2019.
    Maar de personeelscijfers schetsen een heel ander beeld. Als er in december 2013 nog 11.941 voltijdse medewerkers
    waren bij de federale politie, dan zakte dat aantal jaar na jaar weg naar 11.764 eind 2014 en 11.553 eind 2015. In
    oktober 2016 stond de teller nog maar op 11.248. <strong>Dat is een ongezien tekort in vergelijking met de
        voorziene 13.500 medewerkers die de federale politie volgens haar &lsquo;organieke tabel&rsquo; moet hebben.</strong><a
        matTooltip="De Tijd, Bijna 1.800 mensen te kort bij federale politie, 27/01/2017." matTooltipPosition="above">
        [151] </a></p>
<p>Voor 2018 zijn de cijfers zo mogelijk nog dramatischer: in totaal zijn er ruim 3.700 agenten te kort. De federale
    politie zoekt 1.620 manschappen, de lokale politie 2.097. Drie kwart van de politiezones is onderbemand. Dat
    vertaalt zich natuurlijk naar de werkdruk. "<em>De uitstroom is veel groter dan de instroom, omdat veel agenten de
        komende jaren met pensioen gaan</em>", zegt Patrick Roijens van de politievakbond VSOA. "<em>Het takenpakket
        wordt alsmaar groter en moet door minder mensen gedaan worden. Agenten moeten langer werken, presteren meer
        overuren, hebben meer weekenddiensten, kunnen nauwelijks hun verlof opnemen, en het heeft ook sociale gevolgen.</em>"<a
        matTooltip="VRT NWS, Groot tekort aan politieagenten: Rekruteringsproces moet sneller, 30/07/2018"
        matTooltipPosition="above"> [152] </a> Het lijkt er dus op dat onze agenten veel problemen gemeen hebben met de
    gemiddelde Belgische werknemer.</p>
<p>Om de tekorten op te vangen stelt de rechterzijde voor om een aantal politionele taken te privatiseren, maar wij
    zijn absoluut geen voorstander van dergelijke Amerikaanse of Britse toestanden. Onze politiemensen verdienen beter
    dan te moeten concurreren met een sluipende privatisering van hun werk. Om deze tekorten op te vangen zijn
    investeringen vanuit overheidswege nodig: <em>you can&rsquo;t protect the public on the cheap.</em></p>
<p>Op korte termijn willen wij het voorstel van de politievakbond volgen en met een meerjarenplan komen om het tekort
    aan capaciteit toch op een redelijk korte termijn op te vullen. Ten tweede willen we ook de traagheid van het
    rekruteringsproces aanpakken waar in politiemiddens veel over geklaagd wordt. <strong>Mensen die zich kandidaat
        stellen om bij de politie te komen werken moeten sneller aan hun opleiding van een jaar kunnen beginnen.</strong></p>
<p>De jarenlange besparingen dreigen de principes van de ge&iuml;ntegreerde politie te ondergraven. In theorie staat de
    federale politie in voor gespecialiseerd werk, en doen de lokale zones de basiswerking. Maar omdat die voelen dat
    de federale niet kan voldoen aan hun vragen, specialiseren ze zich vaak in zaken waar ze eigenlijk niet voor
    dienen. Volgens criminoloog Brice De Ruyver (UGent) gaat veel geld voor de politie op aan overhead-kosten. Er zijn
    meer dan 180 zones in ons land, en die hebben allemaal hun eigen diensten. De zones moeten echter meer
    schaalvergroting overwegen.<a matTooltip="De Standaard, Belgische politie kleiner dan in buurlanden, 23/05/2017."
        matTooltipPosition="above"> [153] </a></p>
<p>Met meer geld en agenten alleen gaan we er niet komen. Criminoloog Cyrille Fijnaut (KuLeuven), nauw betrokken bij de
    doorlichting en reorganisatie van het Gentse politiekorps, haalt ook aan dat een sterk politiekorps is een kwestie
    is van effici&euml;ntie, organisatie en opleiding.<a matTooltip=" De Morgen, België heeft nu al grootste politiekorps van de Benelux, 13/04/2012"
        matTooltipPosition="above"> [154] </a> We kunnen dus beter ook investeren in een effici&euml;nte
    politiestructuur. Belgi&euml; telt te veel politiezones. Hoewel men in het Octopusakkoord in 1998 heeft beslist om
    naar een ge&iuml;ntegreerde politie te gaan, is daar in de praktijk dus bitter weinig van te merken volgens
    experts. <strong>Iedere zone werkt afzonderlijk, onder de eigen kerktoren.</strong></p>
<p>We moeten ook realistisch zijn en durven toegeven dat dergelijke personeel -en budgettaire tekorten nooit meer
    ingehaald kunnen worden binnen &eacute;&eacute;n legislatuur. &nbsp;<strong>Daarom is een langetermijnvisie rond
        veiligheid nodig waarbij de huidige inspanningen worden volgehouden. </strong>Dit vergt natuurlijk een akkoord
    over alle partijgrenzen heen waarbij volgende regeringen ook deze inspanningen en investeringen in veiligheid
    zullen moeten volhouden. Wij pleiten daarom voor een nieuw 'Octopusakkoord 2'<a matTooltip="Het Octopusakkoord was een politiek akkoord over de hervorming van de politie en het gerecht in België op 7 december 1998. Gemeentepolitie, Rijkswacht en de Gerechtelijke Politie bij de Parketten smolten samen tot een geïntegreerde politiedienst gestructureerd op twee niveaus: lokale en federale politie.
"
        matTooltipPosition="above"> [155] </a>, over alle partijen heen, dat investeringen en aanwervingen vastlegt
    voor de komende jaren, ook voor de volgende legislatuur en tegelijkertijd een grondige doorlichting van de
    politiewerking -en opleiding organiseert.</p>
<p>We willen samenwerken met de politievakbond om de taken van de politie te ondersteunen en te zorgen voor veilige
    gemeenschappen. We zullen zorgen voor budget voor voldoende kwalitatieve aanwervingen en middelen die agenten nodig
    hebben om hun werk te kunnen doen, inclusief de groeiende bedreiging van cybercriminaliteit. We hopen dat dit zal
    zorgen voor een lagere werkdruk bij politiemensen, en een verdere daling van de criminaliteitscijfers, ook in de
    categorie&euml;n &ldquo;drugs&rdquo; en &ldquo;misdrijven tegen lichamelijke integriteit&rdquo;. Tegelijkertijd
    blijven wij als socialisten ook hameren op de progressieve sociale politiek rond armoede die in de rest van het
    boek wordt uitgelegd, en <strong>is het onze ambitie om armoede als wortel en oorzaak van criminaliteit uit te
        roeien.</strong></p>