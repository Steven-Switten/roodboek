<p>Het onttrekken van de productiemiddelen aan de greep van de grote aandeelhouders en bankiers zou op zichzelf al een flinke stap vooruit betekenen. Nochtans kunnen wij als socialisten geen genoegen nemen met een eenvoudige overname of nationalisatie in klassieke zin. Wat wij nastreven is een socialisatie van het beheer, waarvoor wij de formule van het zelfbeheer vooropstellen. Zelfbeheer betekent dat, binnen een bepaalde groep, alle leden direct aan de besluitvorming deelnemen op voet van gelijkheid. Aangezien die directe democratie slechts binnen een beperkt kader (bijvoorbeeld de werkplaats of het kantoor) mogelijk is, moet macht vanaf een zeker niveau gedelegeerd worden. <strong>Die machtsoverdracht wordt echter beperkt door de permanente afzetbaarheid van de gedelegeerden en de constante raadpleging en voortdurend informeren van gewone mensen.</strong></p>
<p>Het is dit systeem dat wij willen invoeren in de genationaliseerde ondernemingen om ze tot <strong>zelfbeheerde ondernemingen</strong> om te vormen. Het beleid van die ondernemingen wordt waargenomen door een raad van beheer, die in meerderheid bestaat uit de verkozen vertegenwoordigers van het personeel. In die raad moet ook plaats worden gegeven aan vertegenwoordigers van de consumenten, en vertegenwoordigers van de overheid. Die raad beschikt over een maximale autonomie op het administratief en financieel vlak. Wat de leden van de directie betreft, deze worden benoemd en doorgezonden door de uitvoerende macht op voorstel van de raad van beheer, tegenover wie de directie verantwoording moet afleggen. Op het lager niveau, in de onderneming zelf, regelen de werknemers zelf de dagelijkse activiteit binnen het gestelde kader van het plan.</p>
<p><strong>Werknemerscontrole</strong> zien wij als een eerste stap op weg naar zelfbeheer. Dat kan, mits de verplichte informatie van de ondernemingsraden wordt uitgebreid tot het gehele beheer en beleid van de ondernemingen, mits er een ernstige wetgeving komt op de boekhoudkundige registratie en werknemersvertegenwoordigers vrij het recht hebben om revisoren aan te duiden.</p>
<p><strong>De aangewezen testcases van het zelfbeheer zijn echter de bestaande openbare diensten en bedrijven</strong>. Reeds onmiddellijk kan de verplichte raadpleging van het personeel op elk niveau, evenals de inspraak, het medebeslissingsrecht en de controle op elk niveau worden georganiseerd om een einde te maken aan de macht en alleenheerschappij van de bureaucratie, de technocratie en de regeringsadministratie. Een timing moet worden opgesteld waarbinnen het zelfbeheer in de openbare sector verwezenlijkt moet zijn. Een dergelijke hervorming zou volgens ons een krachtige stimulans zijn voor de werkenden uit de priv&eacute;-sector in hun strijd voor de uitbreiding van zelfbeheer en voor de oprichting van gemeenschapsbedrijven.</p>
<p><strong>Laat ons echter opnieuw een concreet voorbeeld geven</strong>: het verhaal van Lucas Aerospace, een sterk voorbeeld wat er mogelijk zou zijn in het systeem dat wij voorstaan, en een sterk tegenargument voor al die intellectuelen die denken dat de gewone werknemer niet in staat is zelf iets te besturen, collectief of individueel. In 1976 moest de Britse vliegtuigconstructeur Lucas 20% van de 18000 werknemers ontslaan. Lucas was een groot conglomeraat dat net ontstaan was, ondermeer met steun van het industri&euml;le plan van Labour tussen 1974 en 1979. Labour wilde nationale zwaargewichten maken met de gedachte &ldquo;big is beautiful&rdquo;. Als het resultaat een verlies van banen is, is het natuurlijk minder mooi!</p>
<p>Lucas produceerde vooral wapens bedoeld voor de militaire markt. Het antwoord van de vakbondsd&eacute;l&eacute;g&eacute;es was dat men het recht had om te werken aan sociaal nuttige producten. De d&eacute;l&eacute;g&eacute;es overlegden met de werknemers en kwamen met een plan op de proppen voor nuttig alternatief werk in de fabrieken. Dit plan toonde het initiatief en deelnemingsgraad aan van werknemers wanneer ze de kans krijgen om iets nuttigs te doen, met de bonus dat hun banen gered waren. Het Lucas plan is een onderwerp voor een boek geworden dat in 1987 werd geschreven door Mike Cooley, en heeft als titel Architect or Bee: the human price of technology. Cooley was een van de stichters van Lucas, en werd in 1981 op straat gezet.</p>
<p><em>&ldquo;Nog voor we het plan hadden opgestart bezochten de arbeiders van de Wolverhampton plant een centrum voor kinderen die leden aan Spina Bifida </em>(NL: open rug)<em>. Ze waren geschokt om te zien dat deze kinderen zich enkel konden voortbewegen door zich over de grond te slepen. Als reactie ontwierpen ze speciaal voor deze aandoening een voertuig gelijkaardig aan de hobcart </em>(een soort rolstoel uit de late jaren &lsquo;60)<em>. Het kende een groot succes en de Australische tak van de Spina Bifida Association wilde er 2000 bestellen. Lucas weigerde echter om de productie te beginnen, omdat het niet compatibel was met hun andere producten.&rdquo;</em></p>
<p><em>&ldquo;De ontwikkelaar, Mike Parry Evans, vertelde dat het een van de meest verrijkende en belonende momenten uit zijn leven was toen hij de hobcart aan een kind bezorgde, en het plezier in het lachende gezicht van kind zag. Hij zei dat het voor hem meer betekende dan alle ontwerpactiviteiten die hij tot dan toe had moeten doen. Voor de eerste keer in zijn carri&egrave;re zag hij de persoon die van zijn product zou genieten en profiteren, en hij was op intieme wijze in direct contact gekomen met een sociaalmenselijk probleem. Hij had een mal uit klei moeten maken van de rug van het kind zodat de stoel de rug op een goede manier zou ondersteunen. Hij werkte in een multidisciplinair team samen met een dokter, een kinesist en een verpleger. Dit illustreert op zeer grafische wijze dat luchtvaartingenieurs niet enkel ge&iuml;nteresseerd zijn in complexe technische problemen. Het kan voor hen veel verrijkender zijn als ze hun technologie kunnen verbinden met echte menselijke en sociale problemen.&rdquo;</em><a matTooltip="COOLEY M., Architect or bee ? The human price of technology, p. 119-120." matTooltipPosition="above"> [74] </a></p>
<p>Het vakbondscomit&eacute; vroeg vervolgens haar leden om met technisch haalbare idee&euml;n te komen om de bestaande machines en expertise te gebruiken om van zwaarden ploegen te maken, om sociaal nuttige producten te kunnen maken in plaats van wapens. Al snel hadden ze 150 idee&euml;n. Ze werden verzameld in 6 delen, elk deel zo&rsquo;n 200 pagina&rsquo;s. Hier is een greep uit de lijst:</p>
<p>- een reanimatiesysteem: de werkenden hadden uitgezocht dat zo&rsquo;n 30% van de mensen met hartaanvallen stierven voor ze op intensive care aankwamen. Ze ontwierpen een draagbaar reanimatiesysteem voor gebruik in een ambulance.</p>
<p>- Een hybride auto: bewust van het effect van de verbranding van fossiele brandstoffen vonden ze een hybride auto uit die vooral aangedreven werd door een batterij, en secundair door een kleine verbrandingsmotor. Die motor diende slechts omwille van de problemen door het dragen en heropladen van batterijen in een volledige elektrische auto. Vergeet niet dat we hier spreken van eind jaren &rsquo;70!</p>
<p>- Een hele verzameling van alternatieve energietechnologie&euml;n zoals wind turbines en universele accu&rsquo;s die op allerlei manieren hadden gebruikt kunnen worden in derdewereldlanden.</p>
<p>Ze realiseerden zich ook dat er niet genoeg nierdialysemachines geproduceerd werden. Daardoor <em>&ldquo;stierven er elk jaar 3000 mensen omdat er te weinig machines waren. Als je in het gebied rond Birmingham jonger dan 15 of ouder dan 45 bent, wordt toegestaan dat je &ldquo;in verval gaat&rdquo; zoals een dokter zo mooi opmerkte. De dokters zitten samen met de bestuurders van de ziekenhuizen als rechters en jury te beslissen wie wel en niet gered wordt. Een dokter vertelde ons hoe erg hij leed onder deze situatie, en gaf toe dat hij soms niet vertelde aan de families dat dit zou gebeuren omdat het te confronterend zou zijn voor hen.&rdquo;</em><a matTooltip="Ibid., 127." matTooltipPosition="above"> [75] </a></p>
<p>Het management was echter niet ge&iuml;nteresseerd. <em>&ldquo;Toen de werknemers voorstelden om warmtepompen te maken</em> (deze technologie wordt gebruikt om warmte te verplaatsen, zoals bijvoorbeeld een koelkast)<em> die gebruik zouden maken van de natuurlijke gassen in verbrandingsmotoren </em>(dus de verbranding zo optimaal mogelijk inzetten, zowel voor beweging als verwarming),<em> weigerde het bedrijf het voorstel, op grond dat het niet winstgevend was en incompatibel was met de rest van hun producten. Arbeiders uit de Burnley plant kwamen er vervolgens achter dat het bedrijf een onderzoek had laten uitvoeren door een Amerikaans consultancy bedrijf waaruit bleek dat de markt voor warmtepompen in de late jaren &rsquo;80 een miljard pond zou bedragen in de EEG. Lucas was dus bereid een markt van die waarde te laten schieten om te demonstreren dat zij, en alleen zij, zouden beslissen wat wel en niet gemaakt zou worden, en in wiens belang dat zou zijn. De werknemers kwamen op dat moment tot het inzicht dat ze niet enkel streden tegen een economisch systeem, maar ook tegen een politiek systeem gericht op het behoud van macht.&rdquo;</em><a matTooltip="Ibid., 140." matTooltipPosition="above"> [76] </a></p>
<p>Wat ging er mis? Met de technologie niets. De Financial Times, Engineer en de Guardian hadden niets dan lof voor de projecten. Het vakbondscomit&eacute; kreeg zelfs een uitnodiging van een Amerikaanse senaatscommissie. Het enthousiasme van de werkenden werd uiteindelijk uitgevlakt door de ontwijkende houding van de vakbondsleiders en de afwijzende houding van de Labour overheid. Het probleem lag natuurlijk besloten in het economische systeem zelf: het management van Lucas was netjes in hun hemd gezet door hun eigen werknemers, en ze wisten het. Ze wilden de creativiteit en energie van de arbeiders niet de kans geven, zelfs al was het alternatief de instorting van het bedrijf. Uiteindelijk werd Lucas overgenomen en ontmanteld. Op de voorkant van het plan stond geschreven dat het niet mogelijk was dat er <em>&ldquo;eilanden van sociale verantwoordelijkheid in een zee van corruptie bestonden&rdquo;.</em><a matTooltip="Ibid., 139." matTooltipPosition="above"> [77] </a></p>
<p>Het antwoord is duidelijk: laat ons eens een maatschappij van sociale verantwoordelijkheid bouwen, een maatschappij waar we ons best doen voor kinderen met een open rug of pati&euml;nten die een nierdialysemachine nodig hebben, en alle andere goede doelen. Een maatschappij waar ons best doen zeer goed is. <strong>Een dergelijke maatschappij noemen we socialisme.</strong> Het is een concreet voorbeeld van wat we bedoelen met economische democratie, en nationalisatie met werknemerscontrole. Denk even creatief na welk een revolutie deze benaderingswijze zou bieden in een hele economie en wat er dan mogelijk is. <strong>Objectief gezien is armoede in de 21</strong><strong>ste</strong><strong> eeuw niet meer nodig, en dat kan enkel volgens bovenstaand model gerealiseerd worden.</strong></p>