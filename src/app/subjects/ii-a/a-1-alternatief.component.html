<img src="assets/images/image32.png">
<p>De gemiddelde arbeidsduur, uitgedrukt in werkuren per jaar, is sinds &nbsp;1970 fors gedaald zoals we kunnen zien in de tabel hierboven.<a href="http://stats.oecd.org/Index.aspx?DataSetCode=ANHRS" matTooltip="OECD.stat, Average annual hours actually worked per worker"
        matTooltipPosition="above"> [60] </a> <strong>Bovendien deed die daling zich bijna volledig v&oacute;&oacute;r 1990 voor. Sindsdien is de gemiddelde arbeidsduur bijna ongewijzigd &nbsp;gebleven, ondanks de toename van het deeltijds werk. </strong>Met andere woorden, tot 1990 was een belangrijk instrument voor het bestrijden van werkloosheid het verminderen van het aantal te werken uren. Dit werd opgevangen met de stijgende productiviteit per werkende Belg. We hebben opnieuw het peil van productiviteit en werklozen bereikt waarop we keuzes moeten maken.</p>
<p>Tot 1990 werd een belangrijk deel van de toenemende productiviteit omgezet in minder werkuren, onder meer door de voortschrijdende technologie en automatisering, maar zeker ook door de toegenomen graad van scholing. Zoals we uit de grafiek <a href="http://stats.oecd.org/Index.aspx?DataSetCode=USLHRS_D" matTooltip="OECD.stat, Usual hours worked by weekly hour bands"
        matTooltipPosition="above"> [61] </a> met cijfers van de OESO hieronder kunnen zien is het percentage werkenden voor wie de werkweek langer dan 40 uur duurde sinds 1983 gedaald ten gunste van mensen die 35-40 uren per week werkten. Ook hier: die daling deed zich bijna volledig voor 1990 voor. Sindsdien is er weer een stijgende trend naar langere werkweken.</p>
<img src="assets/images/image33.png">
<p><br /><br /><br /></p>
<p>In 1988 lag de omzet per hoofd van de bevolking op 14.269 euro (1.189 euro per maand), en per werkend hoofd van de bevolking op 38.134 euro (3.177 euro per maand).<a href="https://data.worldbank.org/indicator/NY.GDP.PCAP.CD?locations=BE" matTooltip="Cijfers van de wereldbank"
        matTooltipPosition="above"> [62] </a> Bijna 30 jaar later zien we dat elke Belg gemiddeld 33.280 euro aan omzet produceerde in 2016. Dat is 2.773 euro per maand. <strong>Elke </strong><strong><em>werkende</em></strong><strong> Belg produceerde gemiddeld 94.261 euro aan omzet in 2016.</strong>  <a matTooltip="Wij komen tot dit cijfer door het Belgisch BNP in 2016 (428 miljard euro) te delen door het aantal werkenden in 2016(4,54 miljoen mensen)" matTooltipPosition="above"> [63] </a> Dat is 7.855 euro per maand. We spreken hier dus om een meer dan verdubbeling van de geproduceerde omzet.</p>
<p><strong>Als politiek nu in een enkele zin zou samenvatten te zijn is het deze wel:</strong><strong>wat doen we met al deze extra opbrengsten, deze winsten?</strong> In plaats van de private sector er mensen mee te laten ontslaan om nog winstgevender te worden zouden we de opbrengst kunnen omzetten in een collectieve loonsverhoging. In plaats van de superrijken (zie hierboven) dit allemaal weg te laten stoppen in belastingparadijzen zouden we de opbrengsten kunnen inzetten voor het verbeteren van onderwijs, gezondheidszorg, of het invoeren van een maximumfactuur voor energie. &nbsp;In plaats van mensen steeds langer en harder te laten werken zouden we ze ook kunnen omzetten in een collectieve arbeidsduurvermindering. <strong>Dit zijn allemaal politieke keuzes waar wij als partij een impact op kunnen hebben. </strong>Onze prioriteit ligt echter bij een arbeidsduurvermindering, een werkweek van 32 uren/4 dagen naargelang de sector. Door het lanceren en debatteren van dit soort idee&euml;n kunnen wij als socialisten terug de politieke agenda claimen. Bovendien is de arbeidsduurvermindering al lang een actiepunt van het ABVV, en zal de opname ervan in ons programma veel doen om het vertrouwen van vakbondsleden terug te winnen.</p>
<p>We kunnen het antwoord van het patronaat al voorspellen: de productiviteit is dan misschien wel verhoogd, maar de Belgen kosten per uur ook zoveel. We hebben een loonhandicap vergeleken met onze buurlanden waarmee we &ldquo;moeten&rdquo; concurreren. Maar is dat zo? Het Amerikaanse ministerie van arbeid houdt een tijdreeks bij waar gekeken wordt naar de groei van output en verloning, en waarmee ze de productiviteit berekenen. Wanneer een werkende over een jaar 10% meer produceert dankzij technologie, ervaring of training, maar zijn verloning neemt maar met 1% toe, dan stijgt zijn productiviteit met 9%: de toename van zijn output is immers groter dan de toename van zijn verloning.</p>
<p>Evolutie kosten per uur per hoofd 1979-2011<a href="https://www.bls.gov/news.release/prod4.toc.htm" matTooltip="United States Department of Labor Bureau of Labor Statistics, International Comparisons of Manufacturing Productivity and Unit Labor Cost Trends 2011, p.5" matTooltipPosition="above">[64]</a></p>
<img src="assets/images/image34.png">
<p>In de periode 1979-2011 is de kost per uur per hoofd in Belgi&euml; met 1,1% toegenomen. In Frankrijk was dat 2,1%, in Duitsland 1,6%, in het Verenigd Koninkrijk 2,7% en in Nederland 0,5%. Dat lijkt dus reuze mee te vallen waarmee weer een rechtse mythe ontkracht wordt. <strong>Sterker nog, zoals we al eerder zeiden hebben de werkenden een steeds kleiner deel van de koek waar ze zelf voor werken.</strong></p>
<p>Los van het feit dat de werkende mensen in ons land dringend een stressverminderende onthaasting in de vorm van een kortere werkweek nodig hebben, is het hoofddoel van een collectieve arbeidsduurvermindering uiteraard het drastisch verlagen van de werkloosheid. Omdat wij geloven in een wetenschappelijk onderbouwde discussie van het probleem gaan we daarom eerst de <strong>Vlaamse</strong> cijfers bekijken van de laatste 17 jaar.<a href="http://arvastat.vdab.be/arvastat/" matTooltip="VDAB Studiedienst" matTooltipPosition="above">[65A]</a><a href="http://www.rva.be/frames/frameset.aspx?Language=NL&Path=D_stat/&Items=1" matTooltip="RVA Studiedienst" matTooltipPosition="above">[65B]</a></p>
<img src="assets/images/image9.png">
<p><br /><br /></p>
<p>Er zijn twee soorten statistieken over werkloosheid, afhankelijk van de bron: VDAB werklozen zijn mensen die beschikbaar zijn voor de arbeidsmarkt en werk zoeken. RVA werklozen komen uit alle categorie&euml;n inactieven; dit kan gaan van volledige werkloosheid over deeltijds werken met extra uitkering van de VDAB tot vervroegd pensioen. Met andere woorden, RVA werklozen zijn mensen die op de een of andere manier niet volledig tewerkgesteld zijn, terwijl VDAB werklozen volledig niet tewerkgesteld zijn.</p>
<p>Het aantal vacatures bij de VDAB is het aantal openstaande vacatures op het einde van de maand. Het alternatief voor aantal openstaande vacatures op het eind van de maand was het totaal aantal binnengekomen vacatures. In de media en offici&euml;le persberichten wordt vaak met dat laatste getal gewerkt, maar volgens ons geeft dat een vertekend beeld: een deel van die binnengekomen vacatures wordt ook in die maand zelf ingevuld, en dat cijfer hanteren suggereert dus dat er meer vacatures beschikbaar en open blijven dan in de realiteit het geval is. De vacatures die in de loop van de maand ingevuld worden zijn daarom geen bijkomende arbeidsplaatsen: het kan zijn dat iemand met pensioen vertrekt, promotie krijgt en ook is het zo dat heel wat vacatures worden ingenomen door mensen die elders werken. De correcte manier volgens ons is dus het vergelijken van het aantal openstaande vacatures op het eind van de maand met het aantal werklozen.</p>
<p><br /><br /></p>
<p>Uit deze grafiek kunnen we een aantal dingen leren. <strong>Om te beginnen kunnen we de uitspraak dat voor wie werk wil er werk genoeg is naar het rijk der fabelen verwijzen. Dit is rechtse demagogie.</strong> De laatste 17 jaar zijn de werkgevers er niet in geslaagd om alle werklozen werk aan te bieden, laat staan de ondertewerkstelling van vele mensen (zie de grote groep &ldquo;RVA werklozen&rdquo;) aan te pakken. Merk op, hoewel de RVA een federale instelling is gaat het hier wel degelijk om cijfers voor Vlaanderen alleen door toepassing van een filter op gewestelijk niveau. Het &ldquo;record&rdquo; werd bereikt in augustus 2011 met 55 986 openstaande vacatures. Het laagste aantal werklozen bij de VDAB werd geboekt in mei 2001 met 150 569 werklozen. In mei 2008, enkele maanden voor het uitbreken van de crisis, was het kleinste verschil tussen aantal vacatures en werklozen: een luttele 105&nbsp;587 mensen.</p>
<p>De VDAB heeft in 2017 in totaal 258 124 vacatures ontvangen. Dat is het grootste aantal in 17 jaar. Ter vergelijking, in 2009 toen de crisis volop woedde kwamen er slechts 148&nbsp;000 vacatures binnen.<strong>Daarmee weten we dat qua kwantiteit het aantal binnengekomen vacatures opnieuw pre-crisis niveaus bereikt heeft, maar het zegt ons niets over de kwaliteit, statuut en aard van die jobs.</strong> De PvdA verwijst in die context bijvoorbeeld naar cijfers van de RSZ om te zeggen dat driekwart van de jobs gecre&euml;erd onder de regering Michel interim of deeltijds werk is.<a href="https://pvda.be/artikels/pvda-biedt-charles-michel-de-juiste-cijfers-aan-75-van-gecreeerde-jobs-zijn-deeltijds" matTooltip="PVDA studiedienst" matTooltipPosition="above">[66]</a></p>
<p>We moeten er ook op wijzen dat het het hierboven gaat om vacatures uit het normaal economisch circuit, en dat veel interim &ndash;en uitzendarbeid hier niet is meegeteld. Het is erg moeilijk om dit soort arbeid in de statistieken op te nemen wegens de vluchtige aard ervan. Dit geldt echter tegelijkertijd ook voor het aantal werkenden: ook al heb je een contract voor 2 weken, je staat die maand in de statistiek als werkende en niet als werkloze.</p>
<p>Veel vacatures zijn dus eigenlijk geen kwalitatief hoogstaande vacatures &ndash; nog los van de aard van het werk zelf &ndash; maar wel tijdelijke of deeltijdse contracten. Dit zorgt voor veel onzekerheid en stress. In de meest schrijnende gevallen kan men vrijdags te horen krijgen dat men maandag niet meer hoeft te komen. De baas hoeft hiervoor zelfs geen reden op te geven, het Belgisch ontslagrecht is in dat opzicht uniek in de wereld. Kortom, anno 2018 zitten we met meer 19e eeuwse toestanden dan we zouden verwachten.</p>
<p><br /><br /><br /></p>
<img src="assets/images/image9.png">
<p>Niet alleen arbeiders of laaggeschoolden worden getroffen, ook voor hoogopgeleiden is het anno 2018 geen sinecure om een job te vinden waarmee ze aan hun toekomst kunnen bouwen. Een diploma hoger onderwijs is dus geen garantie meer op een baan. Hoewel het aantal openstaande vacatures voor hoogopgeleiden de laatste 6 jaar nog nooit zo gunstig geweest is schiet de arbeidsmarkt zelfs dan toch ook voor hen ruim tekort: in december 2017 waren er 12&nbsp;899 vacatures voor 38 571 &nbsp;hoogopgeleiden, een verschil van 25&nbsp;672. Hoewel de media regelmatig graag bericht dat deze groep amper getroffen wordt door de crisis zien we hier dus niets van terug in de cijfers.</p>
<p>Is dit de zo geroemde effici&euml;ntie van het kapitalisme? Is dat wat achter alle bla bla over de kenniseconomie schuilgaat? Hebben we het als samenleving zo breed dat we al dat menselijk talent en potentieel verloren laten gaan? Dat we -lees, de &ldquo;werkgevers&rdquo;- zelfs tegen de hoogopgeleiden waarin we als maatschappij het meest hebben ge&iuml;nvesteerd kunnen zeggen, sorry, we hebben jullie nu niet nodig? <strong>Socialisme en de strijd voor jobs is dus niet enkel een zaak van &ldquo;de arbeidersklasse&rdquo;, maar ook van &ldquo;de middenklasse&rdquo;.</strong></p>
<p>Dit alles wil zeggen dat indien er morgen een mirakel gebeurt en alle Vlamingen ineens alle mogelijke precaire jobs of knelpuntberoepen van ingenieur over callcentermedewerker tot poetshulp of vakkenvuller zouden innemen, er nog steeds ruim 163 957 werklozen <a matTooltip="In december 2017 waren er 202766 werklozen voor 38809 vacatures." matTooltipPosition="above"> [67] </a> zouden zijn anno 2018. Wat zeg je dan tegen die mensen? Dat ze harder moeten zoeken? Dat ze persoonlijk verantwoordelijk zijn voor hun situatie? Deze mensen zijn slachtoffers, geen daders. Akkoord, er zullen hier en daar enkele kleine profiteurs tussen zitten, maar de RVA schorst waar nodig. <strong>Laat ons dus ook niet in die rechts populistische val trappen, werkloosheid is een echt probleem.</strong></p>
<p>Overigens willen we er gezien de cijfers fijntjes op wijzen dat de regering Michel wel een gat in de begroting heeft geslagen door het verlagen van de RSZ bijdrage van 33 naar 25%, maar dat het beoogde resultaat op de arbeidsmarkt dus maar mager uitvalt gezien de cijfers hierboven. De werkgevers zelf hadden dit ook aangekondigd. Een korte bloemlezing:</p>
<p>Wouter Torfs (schoenen Torfs): "<em>Ik heb iets tegen de simplistische redenering dat een lastenverlaging automatisch tot jobs moet leiden. Zo eenvoudig werkt het natuurlijk niet. Geen enkele werkgever kan die garantie geven. Wat deze maatregel doet, is zuurstof geven aan de economie, en dat is belangrijk."</em> Fernand Huts, CEO van logistiek bedrijf Katoen Natie (een van de miljardenbedrijven die we hierboven beschreven): "<em>De industrie zit al heel lang te wachten op een lastenverlaging. Maar of er extra jobs komen, kun je niet zeggen. Dat hangt van te veel factoren af.</em>" Bij Volvo Cars Gent klinkt eenzelfde geluid. Voor Volvo Cars Gent betekent de maatregel een besparing van 17 miljoen euro, op basis van een loonsimulatie van sociaal secretariaat SD Worx. Voor een bank als Belfius komt het neer op een verschil van 36 miljoen euro.<a matTooltip="De Morgen, 25/07/2015" matTooltipPosition="above"> [68] </a> </p>
<p>Kortom, de maatschappij draagt al een belangrijk deel van de kosten van de crisis voor de bedrijven, maar ziet niets van de winsten daarvoor terug. <strong>Dit is socialisme voor de rijken, en kapitalisme voor de werkenden. </strong></p>
<img src="assets/images/image35.png">
<p><br /><br /></p>
<p><strong>Stress aanpakken betekent dus de kapitalistische economie aanpakken</strong>: een eerste belangrijke stap is volgens ons <strong>arbeidsduurvermindering tot 32 uur per week</strong>, m&eacute;t aanwerving van extra personeel zodat de druk in de resterende werkweek niet nog hoger wordt. Uiteraard arbeidsduurvermindering m&eacute;t loonbehoud. Onze koopkracht en onze aandeel in de totale rijkdom die we voortbrengen is al genoeg gedaald, de aandeelhouders moeten dan maar minder krijgen. <strong>Dit is meteen ook een goed medicijn tegen de werkloosheid: de totale hoeveelheid werk herverdelen over meer mensen</strong>.</p>
<p>We moeten daar eerlijk in zijn, arbeidsduurvermindering kan en zal bedrijven geld kosten. En net als in 1938 zullen bedrijven daar steen en been over klagen en met allerlei argumenten afkomen waarom dat het einde is van de economie, zoals ze altijd hebben gedaan bij elke progressieve hervorming en altijd zullen doen. In heel het verhaal is er eigenlijk maar 1 verliezer: de aandeelhouders, de 1% rijksten van de maatschappij. Laat dat nu net de groep zijn die -zoals we in ons eerste stuk schreven- de laatste jaren duchtig langs de vetpotten is gepasseerd, nauwelijks of niet belast geweest is, en miljarden euro's in de belastingparadijzen heeft steken. Trouwens, bedrijven kunnen daar ook van profiteren, indien er veel meer mensen werken zullen alle bedrijven samen ook meer omzet draaien: iedereen heeft dan plots meer geld om uit te geven. Het is ook al meermaals bewezen dat mensen die 4 dagen werken veel productiever zijn omdat ze fysiek en mentaal minder uitgeblust zijn.</p>
<p>Uiteraard zullen bedrijven daar niet voor willen betalen, maar laat ons eerlijk zijn, waarvoor willen ze wel betalen? Ze genieten van ons uitstekend onderwijs om werkkrachten te produceren, ze rekenen op onze verkeersinfrastructuur en openbaar vervoer om die werkkrachten tot bij hen te krijgen, ze rekenen op onze uitstekende gezondheidszorg om de werkkrachten op te lappen/opgelapt te houden, ze rekenen op herscholingsprogramma's om de werkkrachten up to date te houden, ...</p>
<p>Gezien de omzet, het bezit en de nettowinsten die bedrijven boeken moet arbeidsduurvermindering kunnen. Als zij niet bereid zijn hun buitensporige rijkdom op te geven voor onze levenskwaliteit, dan zullen we hen uiteindelijk moeten onteigenen. <strong>Vergeet niet: wie produceert hun rijkdom?</strong></p>
<p>Willen de hoge heren toch vertrekken en naar een lageloon land gaan? Geen probleem, weliswaar na teruggave van alle belastingskortingen, subsidies, infrastructuurwerken en onderwijskosten gemaakt voor hen en alle kosten gemaakt door de maatschappij in verband met ziekte en economische ontslagen. Het wordt tijd dat we de kapitalisten hun ware kostprijs aan de maatschappij in rekening brengen.</p>
<p>Ons voorstel is dus simpel: aangezien de private sector niet wil of kan investeren in banen ondanks hoge winsten en een sterke omzet, moet de gemeenschap het voor hen doen. Op die manier scheppen we ruimte voor een verkorting van de werkweek, en kunnen we jongeren aan het werk helpen om de lege plaatsen op te vullen. Dit is de meest effici&euml;nte manier om werkloosheid aan te pakken en een overheidsoverschot te scheppen voor progressieve uitgaven. <strong>Wij zijn van mening dat deze maatregelen een veel hoopvollere toekomst kunnen bieden dan de sociale afbraak en het verlies van banen die nu aangeboden worden.</strong> Bovendien is er al duidelijk een maatschappelijke trend in deze richting bezig.</p>
<p><br /><br /><br /></p>
<img src="assets/images/image36.png">
<p>Statbel houdt al sinds enkele jaren een reeks bij over de percentages deeltijdse arbeid op onze arbeidsmarkt.<a href="https://statbel.fgov.be/nl/themas/werk-opleiding/arbeidsmarkt/deeltijds-werk#panel-11" matTooltip="Statbel, Evolutie deeltijds werk bij loontrekkenden" matTooltipPosition="above">[69]</a> In 2016 ging al 26,9 procent van alle werknemers deeltijds aan de slag. Bij de vrouwen werkt nu al bijna de helft deeltijds. Bij de mannen is dat nog maar een kleine 11 procent. Veel bedrijven moedigen deeltijds werk aan als antwoord op de crisis, maar de vraag die wij ons als socialisten moeten stellen: <strong>moeten steeds meer mensen in een deeltijdse job met minder geld belanden, of gaan wij pleiten voor een werkweek van vier dagen met loonsbehoud?</strong></p>
<p>Een ander belangrijk effect zal zijn dat er meer gelijkheid komt tussen mannen en vrouwen zoals uit de tabel hierboven blijkt. Beduidend meer vrouwen werken deeltijds, en vrouwen doen ook beduidend meer onbetaald zorg &ndash;en thuiswerk. Een kortere werkweek voor iedereen als norm zal het verschil doen afnemen, en een meer gelijke verdeling van betaalde arbeid buitenshuis en onbetaalde arbeid binnenshuis bekomen.</p>
<p>Deze maatregel is niet alleen nodig om onze andere maatregelen te doen renderen (de vele inspraakmogelijkheden en directe democratie op alle vlakken waarop we nog zullen terugkomen), <strong>maar in de eerste plaats zal het de werkende mensen terug wat ademruimte bezorgen</strong>. Koppels vervreemden van elkaar, ouders zien tegenwoordig amper hun kinderen nog, werken zich te pletter voor de winst van hun baas, draaien veel onbetaalde overuren en dit gaat allemaal ten koste van de fysieke en geestelijke gezondheid. De klassieke eis van arbeidsduurvermindering met loonbehoud en met evenredige aanwervingen blijft in die zin brandend actueel omdat het een kapstok is waar loontrekkenden uit verschillende sectoren en categorie&euml;n elkaar vinden in hun verzuchtingen (koopkracht, werkdruk). Het zou de tandem partij-vakbond ook in grote mate herstellen. <strong>Als we dat realiseren hebben de werkende mensen terug een concreet alternatief op de rechtse idee&euml;n die vandaag overal leven.</strong></p>
<p>We gaan niet liegen, dit zal een moeilijke overgang zijn en van sector tot sector moeten bekeken worden hoe dat aan te pakken. Die arbeidsduurvermindering kan in de vorm van 1 dag of 8 uur per week minder, maar kan ook in de vorm van 32 ipv 40 jaar werken. Men kan ook geleidelijk aan ADV dagen toevoegen, bijvoorbeeld telkens 5 dagen extra per jaar gedurende tien jaar. Het kan ook een mix van al het voorgaande zijn.</p>
<p><strong>In een democratisch beheerd overheidsbedrijf kunnen we een verkorting van de werkweek het makkelijkste doorvoeren.</strong> Deze bedrijven dienen dan ook de voorbeelden te zijn voor de rest van de economie: zo kunnen innovaties werkelijk renderen aangezien het de betrokken arbeiders en bedienden onmiddellijk ten goede komt, bijvoorbeeld door de productiviteitsstijging van de afgelopen jaren te gebruiken voor arbeidsduurvermindering. Op die manier worden ook echt zinvolle banen geschapen voor de werkloze jongeren die vandaag weinig perspectieven hebben. <strong>Dit neemt echter niet weg dat de strijd voor arbeidsduurvermindering meteen moet gevoerd worden samen met de strijd om nationalisaties van de sleutelsectoren.</strong></p>